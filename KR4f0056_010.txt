# -*- mode: mandoku-view; -*-
#+TITLE: 洪北江詩文集
#+DATE: 2015-09-11 18:02:55.487557
#+PROPERTY: ID KR4f0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0391-010洪北江詩文集-卷第十.
<pb:KR4f0056_SBCK_010-1a>¶
卷施閣詩卷第十¶
　　　　　　　　　　　　　　　陽湖洪亮吉著¶
　祕閣研經集(辛亥)¶
南樓憶舊詩四十首(并序)¶
夫鳥以高爲巢魚以深爲穴居魚鳥之中者人也築¶
　基九層而上爲之樓則與鳥争高矣濬池十仞而中¶
爲之島則與魚競深矣然鳥啁啾而爲巢使無矰繳¶
　之患則終歲猶是也魚屏營而爲穴使非芳餌之誤¶
　則畢世無易也人則不然飛狐落雁之嶺八埏之險¶
　也鳥所不能飛者人或上之矣奔霆浴日之區九州¶
　之浸也魚所不能歴者人或過之矣則夫陟險不巳¶
<pb:KR4f0056_SBCK_010-1b>¶
　將迷東西揚㠶倏來杳無津涘當此者其亦有故巢¶
　之戀在沼之思乎南樓者外王母龔太孺人所居也¶
　余以&KR0012;童㓜&KR0041;鍾愛年未毁齒從母移居姊越十齡¶
　弟才匝歲魯國男子方驚毁巢漢陽&KR0012;生未歌窮鳥¶
　由春徂冬衣無單複之製以夜繼日瓶無逮晨之糧¶
　㷀㷀焉踽踽焉蓋十五年于此焉&KR0002;夫&KR0040;龍竹馬瓦¶
　狗泥車探春燕于棟頭捉秋蟲于徑裏岡睹跳而將¶
　平井投甎而欲滿臨溪咒鴨渉渚撈蝦旣兒戲之無¶
　方亦童&KR0041;之求我此一時也隨母梳頭之歲從師識¶
　字之辰烏焉混于一篇蚯蚓登于半紙藏書之篋時¶
　匿意錢衣&KR0321;之旁私携面具同學則謝家阿買送餐¶
<pb:KR4f0056_SBCK_010-2a>¶
　則裴氏小奚盻日影之不西怨鷄聲之太早此一時¶
　也至乃歲値元枵門憐奇窘仲理則厨難耗鼠史雲¶
　則釜欲生魚井淘麥屑反避知親徑拾墮薪偏逢長¶
　者然而天青入牖水綠周堂秋月塞門春花交砌何¶
　嘗不破啼而四顧擁絮以周逰此一時也又或蘇季¶
　上書全家盡返桓姫索米半舫爰來(謂曙齋舅氏及/適楊氏從母)¶
　中外則雙丁二到不乏奇童弟兄則羯末封胡并饒¶
　道蘊虛堂論史鵲亦垂頭側經&KR1201;詩蟲來嚙踵篙師¶
　南巷雅乞書符蠶妾北頭偏多問字此亦一時也授¶
　徒北館作贅東堂卜商色養之時賈&KR0105;秀才之曰㑹¶
　稽僚壻動色而見嚴生陽元尊章改顔而親劇子鄰¶
<pb:KR4f0056_SBCK_010-2b>¶
　有束綯之饋室無戞釡之聲闢竹徑而待賓借柏堂¶
　而讌客此又一時也詩曰維桑與梓必恭敬止又況¶
　螟蛉果臝之場與松柏蔦蘿之所乎此則明明如月¶
　難忘在闥之辰悠悠我思無踰樹&KR0142;之里遺聞傳于¶
　厮養瑣事得于鄰童畦栽赤莧則湔上之蒼頭穴識¶
　金鐶則羊家之故媼失簮楚國墮&KR0130;徐方燕知春社¶
　之人犬識衰門之客延陵之劍無封樹之堪懸班惠¶
　之書有篇題之可認能無墮傷心之淚鐫思舊之銘¶
　乎又況臘頭社尾上已元宵餅値春辰餻名令節楊¶
　柳半橋之月芙容北市之燈水增一尺則巳嚙閭門¶
　樹密三重則隱開樓扇燭龍之首與䲭尾競高彩鷁¶
<pb:KR4f0056_SBCK_010-3a>¶
　之竿與神燈並出販脂鬻粥撃鉢吹簫莫不紛至沓¶
　來風馳雨驟此又晏嬰之宅因近市而居奇虞氏之¶
　樓以臨街而角勝標孝侯之風土記荆楚之歲時差¶
　可連&KR0011;而書削牋以奏者哉詩四十篇稿成以寄巡¶
　檢二兄上舍三兄文學四弟凡爲此者亦所云寄魚¶
　鳥之思今昔之感也¶
沿溪樓閣枕南頭溪水迢迢自北流怪㡳近來鄕夢好¶
一旬多半杏花樓¶
載來塵具不盈車&KR0012;另偏應託外家絶似幾番霜信後¶
一枝籬落寄生花(余家自追賠先曾祖大同城工核減/帑項田産悉入官至先君子下世遂)¶
(無乙椽/可居)¶
<pb:KR4f0056_SBCK_010-3b>¶
循廊三折入層梯板屋居然判畛畦不向大家厨索米¶
自泥新竈小樓西(外王母以南樓西偏一間令太/安人率余兄弟及三姊居之)¶
七齡入學感&KR0012;兒逃塾先敎都講&KR0339;燈下國風還課讀¶
始知阿母勝嚴師(余七齡附學實君舅氏書塾&KR0041;師爲/惲牧菴先生外兄肇新則學長也)¶
婉轉隨娘識百憂貧家照水亦梳頭不知梁燕緣何事¶
&KR0077;怪春人懶下樓(此言諸姊隨太安人/作苦終歲不下樓也)¶
三月青黃不接時燕南書札寄歸遲朝來欲糴桃花米¶
巳報租船到水湄(外祖母田不滿百食指浩繁毎及缺/乏時素園舅氏館于京師亦間寄修)¶
(脯歸供/匱乏)¶
黃泥墻北颺街塵簫鼓嘈嘈聽未眞清曉上書還未半¶
巷頭不放看迎舂¶
<pb:KR4f0056_SBCK_010-4a>¶
夜寒窗&KR0169;&KR0040;淒淒長短燈檠燄欲迷分半紡絲分半讀¶
與娘同聽五更鷄(余八九歲時自塾中遣歸毎夜執/經從太安入紡側讀恒至漏盡)¶
一年多半住江邨饋歲匆匆入里門不待郡城元日到¶
江船先巳送河豚(此謂素園舅氏妻楊孺人江陰楊文/定名時猶女也一歲歸寧時多惟蜡)¶
(臘乃/回)¶
十齡左右謝家甥&KR0012;露偏憐易長成綰得一般雙角髻¶
家家戸戸拜新正¶
侍郎宗&KR0128;號東莊愛女先敎住近坊便了作奴如願婢¶
有人分日饋羹湯(此謂適莊氏從母事外/王母&KR0496;孝常分日饋羹)¶
西頭阿姊慣句留小極扶梯不上樓約得走橋諸女伴¶
背人月午更梳頭¶
<pb:KR4f0056_SBCK_010-4b>¶
天中節後賽神多十六雲車次第過剛是卷簾迎面看¶
水嬉又報進城河(吾鄕雲車相傳隋司徒陳杲仁守城/時所創今司徒誕日及賽神皆設之)¶
(城丙外凡十六/坊故數亦十六)¶
迎門西去徑欹斜曲曲房廊被柳&KR0210;一尺井䦨涼沁骨¶
記曾團坐說人家(外家門西偏有井&KR0496;/清洌近聞巳湮矣)¶
清明過了又端陽母不梳頭針綫忙幾日斷餐緣㡳事¶
叠錢來買束修羊(吾鄉從師者饋束修常以清/明端午九日及歲除爲四節)¶
衆裏聰明百不如學將新様寫神荼比鄰一半迎春帖¶
乞取蕭郎弱腕書(歲除前數日臨溪三五少/家每將紅牋乞書春帖子)¶
久别都應見面生相逢幾徧問年庚早來阿母房前過¶
親切重聞喚小名(此指適河橋程氏姊姊爲曙齋舅氏/次女與余同庚從宦京邸十年歸而)¶
<pb:KR4f0056_SBCK_010-5a>¶
(問齒長/㓜故云)¶
江鄕豐歲景偏饒親製連環小様糕一榼牢丸三百顆¶
歲除筵上吃元宵(此指適楊氏從母居城東鄕芳茂山/下歳除嘗饋外王母餻及粉丸外王)¶
(母以分給諸孫及余/等粉丸俗名元宵)¶
走索人敎細馬馱十番纔了又秧歌臨街樓上懵騰坐¶
要看魚龍徹夜過(樓前爲縣學場毎/春日百戲俱集)¶
問訊厨娘去不回歸寧百徧使人催五更枕上春波響¶
知是山橋艇子來(從母楊自&KR0660;居後隔一二歲始一/歸寧外王母必遣人促之方至)¶
樓前楊柳&KR0496;依依樓下人家試裌衣那識清明好時節¶
滿樓胡蝶雜花飛(雲溪清明前/後風景尤勝)¶
㝷常不放到門邊生小都憐疾病牽記得卄三逢縣考¶
<pb:KR4f0056_SBCK_010-5b>¶
小心囑上渡頭船(此指十五歲時初&KR0009;/籍陽湖應童子試也)¶
連㕓北岀竈新&KR0264;叠日齋厨課米鹽買得吕家新宅子¶
小房分住白雲尖(曙齋舅氏岀後從外祖/文元遂徙居白雲尖)¶
新裁錦襖束當胸競渡先將逆浪衝日午晏公祠外路¶
暖波初試小青龍(吾鄉&KR1313;渡&KR0496;盛以余所見不下十餘/有金龍小金龍青龍小青龍白龍及)¶
(五色龍/諸目)¶
别開池館隔重墻半種芙容半海棠留得一方明月在¶
倩人涼夜捉迷藏(此指從舅氏啟宸先生所居在南樓/西偏饒有花木余㓜時常與中表寅)¶
(谷定安等/嬉戲于此)¶
社公生日是來朝巳聽沿門畫鼓&KR1201;今歲燭龍添九節¶
簇燈還插滿池茭(元宵及社日並有龍燈自三節至九/節不等其簇燈之佳者俗名滿池茭)¶
<pb:KR4f0056_SBCK_010-6a>¶
八字門偏路復义春陰曾不隔窗紗㝠&KR0293;添得墻頭黑¶
知是東鄰皂莢花(此指從舅氏秀君先生所居在南/樓東偏鄰有皂莢一株覆屋常滿)¶
塵上眞疑欲汚人㝷常衆裏亦嫌身蓬門一例先敎鎻¶
明日高齋㑹六親(自移居後外家有大讌集太安/人常鑰余兄弟于室中不令岀)¶
一條幽徑幾家通徑轉偏憐曲似弓擕得&KR0083;燈何處去¶
石榴㕔北捉秋蟲(外家東㕔側有長巷一條門凡三四/從外祖永嘉及從舅氏于璜先生等)¶
(並宅焉石榴&KR0441;/卽從舅氏居也)¶
銀泥槅子粉紅墻蛺蝶逰蜂爾許忙一陣暖風初過處¶
百花齊撲曬衣場(南樓後有&KR0169;地一㕓/爲諸宅曬衣之所)¶
&KR0138;過中元又下元賽神簫鼓巷頭喧年來臺閣多新様¶
都插宫花扮杏園(賽神會中毎用七八人扛一棹上/扮金元院本諸故事名曰臺閣)¶
<pb:KR4f0056_SBCK_010-6b>¶
手簡先&KR0041;羣從招郭東明日合登高晩來乳媼床頭說¶
好吃倪家九日餻(南樓外臨水有小家住宅三四其一/以賣餻爲業倪姓卽乳母王氏女夫)¶
(也)¶
新來小婢勝樵青識字依稀認一丁乞與百番書&KR0083;仿¶
韋郞十五擅書名(此指素園舅氏自江西罷任回有浙/婢名小丁&KR0496;慧常給事書堂故云)¶
一室如瓢枕水隈綠楊影裏小門開&KR0083;鳶脫手人驚散¶
&KR0077;値先生曵杖來(外家書塾名/團瓢書屋)¶
昨宵短至飲梅漿功課新添日影長還喜學堂人散早¶
初三新月上紅墻(南樓迤東卽/學宫繚垣)¶
槅子通明刷綘紗小庭三面放秋花巳涼天氣清如許¶
約伴今宵守月華(庚辰辛巳歲後値中秋日毎與外兄/弟鴻三定安重光等及外家姊妹于)¶
<pb:KR4f0056_SBCK_010-7a>¶
(南樓守月華/恒至徹曉)¶
除夕初開讌喜筵諸孫合隊拜床前有心欲乞奇書讀¶
辭&KR0077;朝來押歲錢(歲除日&KR0223;青錢結百索賜/小兒名押歲錢亦名百索)¶
園扉斜對禮門開&KR0138;著&KR4592;衫馬巳催惹得比鄰皆注目¶
秀才初謁泮宫來(此余初補博士弟千員日也從/舅氏園門與學官禮門正對)¶
露滴新紅水染藍兩重門裏試單衫薺花撩&KR0333;春如海¶
記得年時三月三(吾鄕諺云三月三/薺菜花兒單布衫)¶
只把聰明譽愍孫說將&KR0012;露便聲吞紗帷寂莫庭花死¶
垂淚頻過通德門(外祖母以乾隆丁亥十月晦日/下世不數年樓前杏花亦萎)¶
題張同年問陶詩卷¶
同輩二三子詩各有所優或優春夏氣亦或優于秋惟¶
<pb:KR4f0056_SBCK_010-7b>¶
君一卷詩盡把秋氣収讀詩亦不同候有昏與夙或當¶
暎踈星或欲秉明燭惟君一卷詩宜剪秋燈讀昨携君¶
詩歸氣候已迫冬翛然一室居四面皆秋蟲又疑秋鳥¶
鳴嘐嘐滿寒空此聲非岀砌此聲非出籠有聲亦無聲¶
均出詩卷中秋燈乍滅還乍明時復朗誦時孤行思君¶
此意不可得無乃造物賦爾偏多情燕臺住十旬蜀道¶
遠千里思親兼念友悒悒何能已我欲借春氣生君十¶
指間方君作詩時桃李皆開顔迨余讀詩日花色猶斑¶
斕然後登君堂飮君酒我狂可百樽君捷亦千首謫仙¶
和仲(二公皆蜀/人故云)並庶幾若說今人已無偶¶
附原贈作　張問陶¶
<pb:KR4f0056_SBCK_010-8a>¶
　翰林㫺未遇名高神采王歌聲塞寰瀛筆與嶽瀆抗¶
今春同拜官識面鑾坡上示我紀遊詩雙眸豁層障¶
　墨雲騰十指一往但奔放崧崋想嶔㟢江湖寫清曠¶
　眼前眞實語入手見奇剏五字作長城騷壇踴名將¶
我生齊楚間望古心無讓衣染泰山雲帆迴洞庭浪¶
　年來苦饑走轉喜逰蹤暢足跡半人寰舟車隨所向¶
夢中窺海日愁外看雲嶂方域所區分鶯花亦殊狀¶
　方知詩律難一得終無當小技具神工乾坤歸醖釀¶
　軒然讀大作一片宮音亮萬&KR0090;羅心胷此才胡可量¶
詩人遇不窮名士語何妄努力頌昇平殷勤副時望¶
長至前一夕久坐待張同年不至兼懷里中舊逰拉雜¶
<pb:KR4f0056_SBCK_010-8b>¶
　書畢不覺破曉¶
三更正懷人一馬嘶過巷失喜自啟門正與馬鞭撞馬¶
鞭東指客面生孟浪客前還致聲入門無聊出門走更¶
向街西市春酒歸來風葉隨打門打門童驚欲詈人僮¶
癡貪眠客貪起十二曲䦨行不巳隨䦨一曲酒一盃静¶
若主客相追陪青天淡淡雲如掃月光畢竟江南好金¶
波樓閣紅䦨橋去年此月還此宵相思不獨人如鶴兼¶
有野梅初破蕚梅枝開落未一年轉眼客路成三千人¶
燒銀燭朝天早我典金貂猶醉倒坊南遠客期不來不¶
覺一窗先白曉君不見我居咫尺郊壇中壇外雲氣升¶
如龍更殘烏鵲不敢東¶
<pb:KR4f0056_SBCK_010-9a>¶
天子今夜居齋宫¶
附　張問陶¶
臘月十三日與朱習之石竹堂錢質夫飲酒半夜忽¶
有作道士裝者影門掩入視之則洪稚存也相與痛¶
飮達旦明日作詩一首分致四君同博一笑¶
勝侣偶然合何妨一舉杯南隣朱老聲如靁大呼僮¶
僕無遲回曼&KR0056;亦復隱于酒錢郎争勝惟狂吼閉門¶
歡笑儼一家掃除賸客如揮帚回看好月來窗下更¶
洗清樽同卜夜肴盡將擒寺狗烹壺傾又向鄰僧借¶
客貧歲暮時搔首豈不懷歸愛吾友任他風析響三¶
更密坐談心還執手何處微風入開&KR0277;若有人羊裘¶
<pb:KR4f0056_SBCK_010-9b>¶
　氊&KR0130;五柳巾莊嚴妙相如天神大呌取酒來四座皆¶
　逡巡疑是唐朝酒人李太白不然定是荷鍤所埋劉¶
　伯倫屋漏之神或大笑公等無鑿混沌之七竅樽有¶
　餘&KR0267;且澆之乾坤浩浩知爲誰吁嗟乎乾坤浩浩知¶
　爲誰醉中各化飛雲飛¶
十二月初三日雪霽邀同年張問陶顧王霖過飲醉後¶
　作¶
墻東半畝園雪積難置足客來門亦鎻護此一庭玉高¶
&KR0672;枝上白萬條愛惜不遣兒童揺今宵&KR0077;初三新月出¶
墻腹峩眉山下人聞來訪庭竹掃此枝上雪迸作盃中¶
春泠飲亦可堪胸次饒春溫閒中富貴誰能有白玉黃¶
<pb:KR4f0056_SBCK_010-10a>¶
金合成酒屏除童僕不入門行酒&KR0077;驅坐上賓公榮不¶
飮亦殊苦罰作怪禽筵上舞墻陰一尺掃不開醉便埋¶
此何須回一層銀燭輝一層新月影樹頭屋角看更奇¶
倒射清光百餘頃主人不送客亦行脫畧酒後皆呼名¶
來時衣上黃去時衣上碧來乘斜陽去月色君不見人¶
奇馬亦清到骨嚼我海棠枝上雪¶
　附同作　張問陶¶
　臘月初三雪後拉容堂就穉存飲酒醉後酣卧䨮中¶
　不知何以遂至松筠禪院五更酒醒見案上有朱習¶
　之方茶山名㓨僮云此二公者昨日戍時過訪坐此¶
　室中談笑久之乃厺主人不知也因細詢昨日事僮¶
<pb:KR4f0056_SBCK_010-10b>¶
　云主人在雪裏時但聞洪顧二公呼李太白主人在¶
床上時但聞朱方二公呌劉伯倫而巳¶
賓主威儀一笑空酒杯嵌入雪當中大家伏地同牛¶
飮&KR0033;有無褱巳上風¶
錦衣玉&KR0321;䨮中眠醉後詩䰟欲上天十二萬年無此¶
樂大呼前輩李青蓮¶
何人&KR0018;我入輕車混把空門當敝廬寄語鄰僧須看¶
様非仙非佛是眞如¶
　上帝&KR0251;門也不開偶然醉死&KR0333;書推比鄰二妙眞多¶
事悄入逰仙夢裏來¶
張同年將乞假歸蜀醉後作兩生行送之¶
<pb:KR4f0056_SBCK_010-11a>¶
一生居坊南一生住坊北車聲馬聲不得停十里路中¶
常若織我馬見君馬鳴聲一何高君僮與我僮望著手¶
卽招我來時多子來少馬繋寺門僮醉倒青天如磨旋¶
不休醉裏有時來打頭心癡&KR0033;欲走天外下瞰日月方¶
開眸朝沽三升&KR0448;盈斗吸盡東西兩坊酒朝衣典盡百¶
不憂尙有身上青羔裘一生皇然開笑口那著酒錢街¶
上走一生無聊想更奇酒盡伏舐壚邊泥有時忽下牀¶
有時忽出門人來雪裏衣盡白疑是送酒柴桑人幕天¶
席地原無礙十萬人中兩人醉醉中分手亦不辭淚墮¶
黃公酒壚內君不見長安莫復輕酒人酒人腹裏饒經¶
綸容&KR0056;百輩等閑事爛醉尙復嘘陽春一篇我作臨行¶
<pb:KR4f0056_SBCK_010-11b>¶
曲馬&KR0321;離聲僮欲&KR0152;從此長安少一生酒星只照南頭¶
屋¶
附同作　張問陶¶
讀君兩生行涕笑一時作黑夜關門讀不休打窗奇¶
鬼争來攫懷詩急走心茫然遠登雲棧如登天人言¶
彼土卽吾土藏詩可以經千年我方欲西行一星墮¶
我前戴罇衣甕佩龍勺俗客驚駭疑眞仙莫驚鬼奪¶
詩我爲公呵護且復立斯須和此好詩去是時下界¶
冬已殘風狂雪虐天漫漫一生牽衣愁欲絶一生和¶
詩嘔出血城南萬柳秃無枝天詔酒星綰離别重讀¶
兩生行如見兩生情一一若吾語大痛難爲賡翩然¶
<pb:KR4f0056_SBCK_010-12a>¶
　一躍入杯㡳繞地萬人呼不起生瑜生亮偏同時萬¶
　古之名今已矣酒星抱月來擲入兩生杯兩生驚起¶
　糟&KR0960;䑓歡呼轟作隆冬雷忽聞門外征馬語兩童泣¶
　下紛如&KR0040;馬聲高朗童聲俯似訴兩生離别苦一生¶
　聞之悲一生聞之喜兩生悲喜人不知天外浮雲地¶
　中水君不見開天盤古氏其情&KR0496;可憐九州莽莽無¶
　人烟獨坐獨行一萬年又不見高眞之居亦&KR0012;寂舉¶
　酒招人人不暱九天費盡百神謀僅奪唐朝一長吉¶
　兩生把盞同軒眉居然日日相追隨一生偶送一生¶
　去臨期何必吞聲悲我馬莫憐君馬獨君僮莫向我¶
　童&KR0152;雲天萬里好聨唫共把長空當詩屋¶
<pb:KR4f0056_SBCK_010-12b>¶
再送張同年一律¶
更從何處别且復上高樓一世眞㳺戲三旬偶&KR0417;留巳¶
超生死刼難破古今愁何日青天外同君一舉頭¶
　附同作　張問陶¶
　吸盡都城酒萬杯此行原不算空回眼前醉語天収¶
　去别後詩情夢補來小住談心&KR0012;月滿狂呼拍馬&KR0333;¶
　山開思君他日書千紙定向峩眉頂上裁¶
小除日仿唐賈島例與張同年問陶祭一歲所作詩並¶
屬王文學澤爲作圖各係以詩¶
君詩四百篇我詩六十首君詩苦多我苦少差喜流傳¶
同不朽我年二十登詞場接詠巳有橋西黃(仲則)晏公¶
<pb:KR4f0056_SBCK_010-13a>¶
祠內祭詩處一屋神鬼皆憎狂生年三十尤奇肆是日¶
孫郞號同志筆壓南山白額愁挺鋒復把生龍試燕秦¶
楚趙逰何壯所不能臻祇天上風月千&KR0163;酒萬場醉中¶
歲月偏奔放爾來四十氣已降筆陣敢詡今無雙异才¶
爾復出西蜀百斛龍鼎邀同扛前年同客&KR0027;山左我不¶
知君子知我&KR0033;待蓬山頂上行相知一世方能果我詩¶
與君詩識者不能别雖然我自知與爾陳一一長江一¶
萬里先瀉君門前若論飮水源我較輸君先一年三百¶
日日日有昏曉若量日出時我比君家早君如吸盡江¶
水源使我門外朝夕無奔湍我如繋住西馳日令爾屋¶
頭終古長如漆我放白日西爾蹴江水東高高下下總¶
<pb:KR4f0056_SBCK_010-13b>¶
無極與爾分半塡心胷爾筆何處架青城與蛾眉我硯¶
何所支黃山與天台天公夜半笑口開餘子位置綦難¶
哉此時一瓣香裊入九霄碧惹得千家與萬家如椽紅¶
燭都無色君不見黃郎黃郎巳前死不及見君詩百紙¶
孫郞雖狂一字無見爾亦作奇人呼今宵約不來苦說¶
有官事坊西令我走不休欲拉閑人作陪祭醉中一客¶
爲作圖更遣一客題分書(時朱同年/文翰適至)君不見門前車轍¶
痛掃除分付鬱壘同神荼今夜俗客不許來催租¶
送張同年問陶乞假歸蜀(并序)¶
　乾隆五十六年歲在辛亥二月朔日同歲生張君問¶
　陶乞假歸蜀其㕛洪亮吉采玉田之蔬挈山陰之尊¶
<pb:KR4f0056_SBCK_010-14a>¶
　送之于國西門曰足下家居遂寧婦留成都鼻子遠¶
　宦巳傷親心纍臣贅秦復悲身計然則足下辭金門¶
　而南邁並赤日以西馳勞乎此行蓋非能巳仍復迂¶
　道崈洛戒途雍梁爰謀裹糧並訪親舊西嶽道士留¶
　之而不能東方細君隨之而共反百武之外弱弟出¶
　迎一門之中密親咸萃&KR0281;笏金而貯案被采服以娯¶
　親雖嚴生告歸相如乘傳不是過也又足下宰相四¶
　世孫也&KR0081;侯&KR0193;畔八百之株尙存召公祠旁一隅之¶
　宅能割谿茶可采則病婦㩦筐山筍欲抽則衰年補¶
　徑秋原半頃稅給于王官春韭一畦食供于家老而¶
　且煑米作　舂麥爲䄟以&KR1269;餘人或給耕者甫生之¶
<pb:KR4f0056_SBCK_010-14b>¶
　犢等愛于孩提頻來之燕視同于親故則亦物我均¶
　適心形兩忘者焉又況蠶經禽演不乏竒書蛤港臝¶
　田别開精舍臘頭宴客社尾迎神朝衫忽著則鄰里¶
　詫觀縣令偶來則牛羊驚竄南軒旣闢北牖時開果¶
　落枕前花開鏡裏一林百樹招鵲辭雅雙澗叠波留¶
　魴放鱧若是者采其吉語娛我眉梨懲彼殺機戒茲¶
　子弟播三田之種閣上巡觀賡七月之章房中屬和¶
　未嘗不集吉門之慶極幽居之致焉定省之暇時而¶
　出逰則峩眉當其前青城出其後大江流其左&KR1269;水¶
　徑其西&KR0281;角之鹿可施鞍橋浮鼻之牛以當舟楫餐¶
　雲欲曙之嶺采藥斜陽之洲團蕉數尺非佞佛而可¶
<pb:KR4f0056_SBCK_010-15a>¶
　趺危梯百層不學仙而亦往閑防疾厄時覽方書偶¶
　有篇題緘之經藏此則金門大隱不止平原玉笥眞¶
　人復來宏景若夫㒒與足下之交道又可言焉僕處¶
　鴂音之里君居吠日之方蛩距之合無由牛馬之風¶
　不及乃闕前一覿忽若素知飲中百篇愛同前哲顧¶
　性&KR0339;釋氏敢侈前因亦鄙道流詎云緣法静言思之¶
　迨卽吾儒之所謂如舊相識乎夫卅年成世足下旣¶
　近之僕則又過半矣俯仰一身離合萬里常恐百年¶
　交道不盡然精氣不散當成神明風車電帷來往不¶
　絶則僕與足下又何慮哉又何慮哉自此之别一日¶
　之内僕眺朝陽君眺夕采一江之流君飲水源我飲¶
<pb:KR4f0056_SBCK_010-15b>¶
　波末則亦何嘗有須臾之間遠近之殊哉保嗇神理¶
　時時讀書簡牘不詳悉之于夢亮吉頓首頓首¶
城南初日照高樓樓下勞勞僕馬愁此日别君須握手¶
古人見爾尙&KR0672;頭交同北郭推三世學許東方記十洲¶
竟欲上天留不住夢䰟隨過古安州¶
　附留别詩　張問陶¶
　離筵相對别情多曾與羣仙㑹大羅半世心交偏得¶
　爾十年詞筆偶登科堅持壁壘争詩律&KR0333;擲尊罍閧¶
　酒魔忽送&KR0012;鴻天際去月明千里意如何¶
　年年奔走逐風塵又對春明折柳人藎篋隨身千管¶
秃鶉衣衝雪一童貧山中酒熟還家好雲外心閒得¶
<pb:KR4f0056_SBCK_010-16a>¶
句眞肯學長&KR0056;西去日高車駟馬嚇鄕鄰¶
　一椽破屋寄三川累我西行欲上天十萬峯巒生足¶
　下㝷常雲月在眉前花時泥飲從田父雪夜狂歌理¶
　釣船只恐重來忘禮數倒持手版謁同年¶
　小碾輕車出鳯城東風煖到子規聲一官偶得常疑¶
　夢萬里能歸豈好名細詠白華眞樂事便言晝錦亦¶
　人情廻鞭忽下憐才淚八百&KR0012;寒羡此行¶
袁大令枚病中以自挽詩索和率賦一篇&KR0009;呈¶
我生爲鮮民逮養苦未果&KR0012;眞同孟陋名合作楊軻雖¶
然檢此身欲死尙不可唯公丈人行早結文字緣事勲¶
與文章一一喜可傳卽論委蛻期事亦須推袁幸公未¶
<pb:KR4f0056_SBCK_010-16b>¶
死時我欲代公述二十厲志初七十著書畢若論文福¶
兼公可死者一早年預清班繼復作循吏風謡至今留¶
俎豆倘可兾若論位望亨公可死者二君&KR0056;取十妻諸¶
葛得二男身如柏枝强境若蔗尾甘若論居處優公可¶
死者三十洲縱未遵五嶽巳畢至黃山武夷間垂老游¶
復肆若論山水緣公可死者四拾遺踣耒陽供奉隕江¶
滸昌黎不攝生和仲備疾苦若論年命豐公可死者五¶
中書廿四考方鎭四十年汾陽處危疑長沙疾緜延身¶
命匪不達得不償失焉何如公致身半世卧巖谷入門¶
與岀門偃仰無不足若論心志舒可死不止六世凡號¶
爲儒家置公一編上者師公文次學公詩篇下逮決科¶
<pb:KR4f0056_SBCK_010-17a>¶
䇿誦之口流涎公名聾瞽知公貌僮媼識或疑天上人¶
或引作前哲寧知公尙在年僅七十七如此復不死寧¶
能望神仙勢必神采離形作塊壘牽與其卧閨闈&KR0154;若¶
墟塜間顔公自爲銘陶令自作詩頗怪同輩中一一不¶
和之逮公始創例徧索執紼詞我謂果愛公生并致脯¶
奠及公能飮食一切口嘗徧庖人出新意尙可令公羨¶
又公在地上說鬼不肯休恐歸地下時萬鬼聲啾啾蓄¶
憾旣巳深瓦礫伺間投公其見夢余聊可助一臂公雖¶
塊然亡我尙有生氣鬼車與鬼馬辟易一萬騎公今雖¶
自挽我更欲速公公如讀之竟大笑聲隆隆當嘉此狂¶
生交道有始終¶
<pb:KR4f0056_SBCK_010-17b>¶
袁大令以辛亥除日復作告存詩七首索和戲加二絶¶
　奉答¶
赴書昨日過江東消息傳來總不同我信戴逵無死法¶
越中名士勝呉中(時誤傳錢少宗/伯載赴書至京)¶
儻來勲業那堪論&KR0093;竹東山道自尊&KR0077;見白鷄原不碍¶
故應久占謝公墩¶
巳扺紅塵一百齡名山五十載韜形如何更展人間限¶
天上多應妒歲星¶
告存&KR0138;接七篇詩此語賓朋喜可知誰識仙山樓閣裏¶
有人望眼欲穿時¶
準擬銘旌已欲題無端白日忽回西生天成佛都應後¶
<pb:KR4f0056_SBCK_010-18a>¶
莫哂精廬孟㑹稽¶
耆舊居然壓輩羣老來心力著書勤十分彭祖當時壽¶
&KR0077;愧公還未一分¶
人嫌不及此偏過恐是神仙受折磨謫籍至今塡未滿¶
周妻何肉累公多¶
名山咫尺好攀躋趁此春江綠欲迷畢竟太眞年命脆¶
請公來日試然犀¶
脫手新詩衆競鈔豐干莫怪舌偏饒兩篇多作非無意¶
先代巫咸賦九招¶
里中十二月詞¶
　辛亥小除夕避債沙河門側因憶里中舊逰及諸勝¶
<pb:KR4f0056_SBCK_010-18b>¶
　事爰成十二月詞十二首¶
西瀛里畔人聲沸翠色染天紅蓋地排門剝粉書豐年¶
屋後水扉燈影連橋上人橋下艇不斷㯭聲兼帽影東¶
迎䢴水西接城夾河祇聞爆竹聲料量香燭南街口共¶
向喜神方上走元宵節近當出逰&KR0077;喜客歲晴中秋(吾/鄕)¶
(西瀛里中爲百貨叢集之所臨河一&KR0321;半皆染坊屋上/飛竿挿天大率皆嚗布廊也除夕爆竹聲尤盛詰朝紅)¶
(綠紙積地常至寸許又里諺云中秋雨打上元燈若隔/歲中秋晴則元夕月必大好以此爲騐十常不失一)¶
　右正月¶
神祠昨日鐙花笑屈指社公生日到龍鐙九節茭滿池¶
就近還叅各神廟後街絲管聲沸天鐙影&KR0033;接斜橋邊¶
衣香隊裏春雲&KR0044;謁廟仍須夜深岀鐙光疎處穿市過¶
<pb:KR4f0056_SBCK_010-19a>¶
社公不拜拜社婆延回只說歸塗枉朱雀橋邊水聲響¶
笑指鄰家姊姝言百花生日還相訪(里申近年尤重社/公生日鐙火較元)¶
(宵更盛城內外社公祠數十區惟北後街及斜橋二處/&KR0496;修整至期絲竹聲毎徹夜不絶傾城士女皆于更定)¶
(後岀逰朱雀橋在玉梅橋/東過橋卽楊氏園亭也)¶
　右二月¶
二月二過三月三薺花黃徧穿單衫單衫何處尋春好¶
先踏艤舟亭畔草紅梅閣接迎春堂一路草香花亦香¶
紅墻缺處危樓&KR0691;正好滿塘春水活賣花擔子不得停¶
昨日寒食今清明花間古廟門開早一片香烟接花裊¶
傾城人出不遽歸緩步&KR0077;從城北回君不見興䦨欲訪¶
閒桃李&KR0077;惜山莊前已圯(里諺云三月三薺菜花兒單/布衫艤舟亭紅梅閣迎春堂)¶
<pb:KR4f0056_SBCK_010-19b>¶
(皆在城東距城北三里有青山莊爲前明呉氏别墅林/壑之勝甲于郡中雍正中張布政适居之後籍入官爲)¶
(里中富民所有乾隆三十一二年其家/中落遂拆以償逋今久鞠爲茂草矣)¶
　右三月¶
玫瑰花香一城&KR0568;數起數眠天不晚城彎北去覔午涼¶
柳線亂將行客綰鰣魚上市値萬錢山筍轉嫩櫻桃鮮¶
微泉閣枕緩雲閣商畧欲啟荼蘼筵亷纎梅雨&KR0138;經夕¶
巳報江波入三尺趙家樓上望欲驚畫舫&KR0077;與樓窗平¶
(出東門至天寧寺後有曲巷一條名城彎夏中納涼所/也㣲泉閣在縣學西侍御史董玉虬别業今歸趙氏緩)¶
(雲閣在雲渡東/舊屬呂氏今圯)¶
　右四月¶
柁工昨日支關鈔迓得龍頭出神廟龍身沉處奠酒肴¶
<pb:KR4f0056_SBCK_010-20a>¶
頃刻龍尾波心揺六龍城古龍舟七城北東西按方色¶
一層彩襭鐙一層水面徑看高百尺晏公祠外臨河滸¶
朔日先聞賽神皷三元高閣颭錦標聨尾北出迎春橋¶
飛竿快漿都成隊船上樓中卷簾對打招要取波面寛¶
一舸前呼百船退雲溪半里樓接天一河鐙光人不眠¶
龍頭纔過看龍尾四面十番絃索起洞庭楊梅甜不酸¶
更有盧橘堆成盤舵樓呉姫約早餐港口昨到江魚船¶
(毎嵗競渡時一龍舟例支滸墅關稅銀十餘兩常州城/有六門舊號六龍城余所見龍舟有大小青大小白及)¶
(烏龍金龍五色龍凡七午節後篙工取大石沉舟身于/河底而以龍頭藏廟中至用時乃迎取焉晏公祠三元)¶
(閣皆在/雲溪)¶
　右五月¶
<pb:KR4f0056_SBCK_010-20b>¶
萬花開後園林老日永如年客來少銀衫斗笠思出逰¶
城北水上多危樓窗櫺豁處天光現十頃荷香撲人面¶
東西兩水夾寺門水綠欲把門扉吞紅䦨幾曲生林杪¶
屋古似巢僧若鳥閒僧喚客客不應小艇出市前溪蔆¶
晩涼莫向閒街走九栢山房鬥新酒(城北放生菴內外/有池寛至十數頃)¶
(荷花甚盛菴南卽元處士謝應芳祠祠後有樓甚/涼敞又西行數十步卽楊進士倫九栢山房也)¶
　右六月¶
七月七日侵曉妝牛郎廟中燒股香回塗更把裙衫整¶
織女橋邊鑒春影彎彎新月看至圓結伴好上臨河船¶
東塘北岸人争覷&KR0029;艇&KR0672;頭放鐙去今年鐙様人更誇¶
飄出萬朶紅荷花年年歲歲祈無疾自信今宵鬼緣結¶
<pb:KR4f0056_SBCK_010-21a>¶
君不見東家女兒結束工染得指甲如花紅斜簮茉莉¶
作旛勝鬢影過處饒香風又不見西家女兒還未嫁閉¶
戸挑鐙坐深夜神鐙社火總不看獨望銀河占米價(北/門)¶
(外十里有牛郎廟旁一木橋俗名爲織女橋中元日土/俗普放河鐙又多市楮幣于深夜燒之名結鬼緣七夕)¶
(前後天河隱不見者常十數日呉俗/以日數之多寡騐米價貴賤多不爽)¶
　右七月¶
十三月如元宵十四十五光尤饒蒹葭莊來鶴莊更有¶
蘆墅蔆堪嘗歸來樓上開扉望正見光從海門上江波¶
濯月月更涼千戸萬戸堆新霜層樓影向三更&KR0033;高下¶
棱棱瓦檐濕更殘女伴出走橋行過八字剛三條頳顔¶
難&KR0077;鄰姬請更走烏衣及紅杏莊家燈謎猜不完曲巷¶
<pb:KR4f0056_SBCK_010-21b>¶
更有花鐙看打十番跳百索攔路復看飛鼠落兠鞋纔¶
了復墮&KR0107;南街怯行行北街君不見團團明月方迎面¶
一入采棚天不見(蒹葭來鶴二莊桂花&KR0496;盛蘆墅在北/門外産菱尢佳八字橋在城東與紅)¶
(橋及元豐橋斜對烏衣紅杏二橋名在䢴溪上近年中/秋鐙謎盛行巳酉庚戌莊公子逵吉在里門延名士十)¶
(數人專司其事以是所製尢膾炙人口中秋前二日㳟/値/萬壽聖節居民皆結采爲棚張鐙至五畫夜大)¶
(街及西瀛/里尤盛)¶
　右八月¶
中秋說餅辰重九題餻節汪三湯餅倪婆餻&KR0077;與龔丸¶
作三絶出門衣袂多北風偏向南郭聽齋鐘再轉僻寺¶
來城東驚聞天半人聲雜一郡人登七層塔攔門一客¶
索一錢皷勢&KR0033;上浮屠巓窗櫺八扇迷方向咳吐皆飛¶
<pb:KR4f0056_SBCK_010-22a>¶
鳥巢上前行如挽後&KR0002;推足底復有人頭來飛梯盡處¶
波如鏡坐久蒲&KR0475;始神定閒㝷菊種來僧房更借苦茗¶
澆詩膓歸途忽見紅鐙簇禮斗筵前夜焚籙(雲溪倪婆/製糕&KR0081;仙)¶
(橋汪三製餅皆舊有名近厨人龔玉魁製粉丸亦精清/涼寺在南郭外九月中香㑹頗盛自城南至東郭必出)¶
(崇慶寺前太平寺在東郭有塔七層爲九日登高處里/中人常以九月禮斗城東毘即室塔隱山房皆禮斗壇)¶
　右九月¶
一花一草都無色黃葉砌邊堆數尺下元㑹好强出逰¶
乍冷客亦披輕裘蕭辰欲借笙歌暖排得雲車大街滿¶
迎神曲好還送神香篆影裏回陽春馬山紫蟹螯鸛蕩¶
青魚尾屈指消寒㑹當起舍南竹屋梅乍開掃室便巳¶
安尊罍趙君飽噉呉君飮更有蔣君工食品潁州酒政¶
<pb:KR4f0056_SBCK_010-22b>¶
推嚴明不到四更杯不停君不見坐中有客歸何遽欲¶
附租船上墳去(里中賽神以清明中元下元三節届期/城隍神皆詣北壇行禮出入儀從甚盛)¶
(兼設雲車臺閣故事傾城士女咸設幕觀焉蟹産太湖/者佳鸛蕩在西門外五里産魚&KR0496;多里中諸老輩趙丈)¶
(繩男食量兼人呉上舍祖健稱豪飲蔣太守熊昌酒政/尢嚴舍南竹屋則余侍御舅氏書舍也食品毎出新意)¶
(他人倣之皆不及又吾/鄕展墓以清明及十月)¶
　右十月¶
租船歸日盈筐載精穀上倉粗入碓嚴寒料理及薺鹽¶
買得城南幾挑菜花豬成隊羊一羣冬至日前商祀神¶
蜡筵開處賓朋滿紅燭壓簾行酒緩清歌小部方上場¶
門外嫁女笙簫忙君不見東鄰贅壻仍開讌自說豐年¶
百般便連天爆竹西半城一月不停歌吹聲樂工醺醺¶
<pb:KR4f0056_SBCK_010-23a>¶
里巫飽&KR0077;詡今年日辰好(呉俗于冬日預蓄菜數百斤/以鹽漬之可經久不壞里中)¶
(富人于冬至後報賽名曰蜡筵是日必徧請親朋又里/俗婚嫁事必擇冬季若遇豐歲則更多亦昔人霜降逆)¶
(女氷判而止/之遺意也)¶
　右十一月¶
桃仁滿把餹盈掬臘八家家煮膏粥袈裟三百紅滿街¶
穿徧一城云化齋闌干影裏飛花爆相約卄三先祀竈¶
神祇五路土五方屋後有井堂前倉小兒新年上學堂¶
牲醴并欲祠文昌年殘百物先儲蓄家讌賓筵喜俱足¶
君不見書生生計絶可憐研斷凍墨書春聨(臘月八日/以百果煮)¶
(粥并饋親鄰城東天寧寺僧徒常三百餘人臘月初則/空寺盡岀名化臘八米祀竈舊以卄四日今則家計稍)¶
(裕者皆移卄三土俗以五路神爲行人歲盡則祀五方/土士人則加祀文昌朱衣歲除寒士之&KR0496;窘者恒設筆)¶
<pb:KR4f0056_SBCK_010-23b>¶
(硯于通衢代冩春/聨可日得數百錢)¶
　右十二月¶
<pb:KR4f0056_SBCK_010-24a>¶
