# -*- mode: mandoku-view; -*-
#+TITLE: 洪北江詩文集
#+DATE: 2015-09-11 18:02:55.807586
#+PROPERTY: ID KR4f0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0391-015洪北江詩文集-卷第十五.
<pb:KR4f0056_SBCK_015-1a>¶
卷施閣詩卷第十五¶
　　　　　　　　　　　　　　　陽湖洪亮吉著¶
　關嶺衝寒集¶
八月十五夜¶
蠻方今夜月兒女集樽前迢遞思鄕國&KR0475;欒敞客筵塔¶
光雲外隱菱角雨中牽不寐緣何事相將話昔年¶
十六夜雨¶
䦨干沉不見都在雨聲中細霧吞簾白&KR0012;花隱幔紅半¶
街籠畫燭一笛引涼風正好臨流坐寥寥爽氣通¶
秋日登城南甲秀樓訪鄂文端公紀功鐵柱¶
層樓設重扃事罕與俗接芳洲歴春夏送客偶陟躐節¶
<pb:KR4f0056_SBCK_015-1b>¶
序&KR0099;巳移青林半黃葉&KR0031;橋通梵刹三面俯城堞攝&KR0130;¶
偶上征褰裳畏深渉豐功緬疇曩徃事稽故牒銷金清¶
四野立石表三捷勲名旣鷹揚文史復漁獵丹方初奠¶
定黃閣藉調燮俯仰跡巳陳苗蠻志猶懾叢祠扉乍展¶
荒徑露還浥詎止&KR0259;勝心&KR0012;懐濟時業¶
九日偕富尚書綱馮侍郞光熊重至甲秀樓登高¶
菊巳衰黃柳尚青更尋芳杜出前汀殊方再値重陽日¶
候館欣聨五使星(是日送黔&KR0708;/兩主司北上)諸&KR0081;廟旁開石舫伏波¶
灘畔訪金銘惟公志業差無愧十五年來邊徼寧(富節/制滇)¶
(黔巳十/五年)¶
徐太守日紀餉菊數十盆因結作花龕并邀同人共賞¶
<pb:KR4f0056_SBCK_015-2a>¶
　卽席賦謝太守¶
十日苦雨三日晴秋老巳覺無歡情打門有客送花至¶
一笑紅紫紛相迎來鴻去燕無消息剰得山雛日啁嘖¶
攤書堂北日猶長人與花枝共高格衝寒花性昔所諳¶
斗室合作藏花龕重重簾幕夜難放勾取殘月來花南¶
秋堂夢好偏能醒看足花䰟抱花影寥寥風味許誰參¶
不稱醇醪稱清茗醒時看花倦卽眠人意花意交相憐¶
君不見紅塵十丈官道邊誰有清福來花前¶
沈太守丙招集寓齋賞菊¶
三間古屋如浮槎静掃四壁懸秋花扃門不出究何事¶
却與此花商位置篔簹三寸截作瓶刳腹滿貯寒泉清¶
<pb:KR4f0056_SBCK_015-2b>¶
高&KR0672;花色誰能省恍&KR0002;銀河瀉星影一花前頭酒一盃¶
客&KR0002;不飮花徘&KR0422;酒傾十斛花千朶醉倒倩花扶客坐¶
三更以後客較狂月影花影催浮觴君不見花前五客¶
皆濡首花意未知嫌客否從花乞假亦可憐明日閉門¶
須病酒¶
嘉杜軒公讌¶
嘉杜軒初搆今看一再來霰從雲外落花向雨中開夜¶
已侵三漏狂猶酹百杯主人留客摯籠鳥亦徘&KR0422;¶
馮刺史克鞏招集七研齋¶
窗前葉葉芭蕉雨坐上沈沈簫管聲不是主人情較重¶
醉眠誰遣到三更¶
<pb:KR4f0056_SBCK_015-3a>¶
入坐先敎飮百壺簾鉤影裏燭花粗狂來合被時苗罵¶
蒋濟頭銜是酒徒¶
題篇已擅沈休文頌酒仍須劉伯倫(謂坐中沈太守/丙劉太守雁題)明¶
日馬頭西北去醉顔還剰十分春¶
自新鋪至永寧¶
馬上尤愁撲面風坡陀百折誤西東初晴也識朝陽淡¶
添得千堆野火紅¶
山南山北路嶙峋只隔蘆花便絕塵削壁四圍溪半折¶
野鷹盤處定無人¶
安南扺安姑作¶
幾日西風撲面吹&KR0293;&KR0293;尙有柳絲垂鳩方逐婦天偏霽¶
<pb:KR4f0056_SBCK_015-3b>¶
馬到安姑路轉危渇思乍拈籬畔橘閑心還讀道旁碑¶
山程紅燭誰相迓&KR0077;喜前邨月半規¶
將扺南籠道中作¶
羊場驛外千山&KR0333;一郡如巢&KR0723;天半藍輿百折入郭門¶
細水中分兩峯斷高&KR0672;半日坡難上斜處&KR0077;留行客館¶
尤愁馬瘦蹄應碎不覺役疲肩屢換居然一巷深如井¶
對面樓臺&KR0002;居岸如龍松柏競瞰城幸有女墻高處判¶
巳看日没繁星景難得雪天揮雨汗&KR0031;旌早駐前山麓¶
一屋尤爲衆峯冠排衙&KR0138;了且賦詩百尺龍山作吟案¶
南籠試院卽事¶
衙齋高處逼浮屠天半樓臺落日&KR0012;雲氣大都紅似火¶
<pb:KR4f0056_SBCK_015-4a>¶
居人多半黑于烏城隅尙隔三層嶺樹杪驚看四出途¶
也識&KR0366;㺜饒瘴厲怕從&KR0033;北展輿圖¶
十八先生墓¶
　按南籠府志明桂王由榔自廣西至貴州孫可望處¶
　之安籠所四年無人臣禮從臣呉貞毓張&KR1186;周&KR0098;吉¶
　楊忠徐極蔣乾昌李元開李頎朱議㞙鄭&KR0098;元趙賡¶
　禹蔡縯易士佳胡士瑞朱東旦任斗墟等憤甚與内¶
　侍張福祿全爲國謀遣之滇南諭李定國共圗可望¶
　事&KR0165;皆爲可望所害時人哀之収遺骸葬于城外西¶
　山之麓題云明十八先生成仁處自是桂王復入于¶
　滇蓋¶
<pb:KR4f0056_SBCK_015-4b>¶
　國朝順治五年事也¶
七千里路接蠻鄕十八先生併命場絕勝瀛洲唐學士¶
就中寧有許高陽¶
黔中樂府十二首¶
賽神謡¶
山腰十數家屈指無百人樹頭營危巢云以祀土神前¶
門飄風後門&KR0040;偪仄半間神乏侣村女&KR0138;燒一辦香社¶
公腹内秋蛇語¶
　打虎謡¶
斑斑猛虎文彎彎水牛角牧童&KR0016;牛來乘便虎欲撲虎¶
凴爪鋭牛角尖兩兩轉鬥來山巖腥風沾林血粘草虎¶
<pb:KR4f0056_SBCK_015-5a>¶
卧病創倀出禱¶
　起龍謡¶
黔中怪底淫霖注石腹龍藏不知數閒來龍穴看起龍¶
頭大如瓮聲疑鐘晴天亦覺風雷湧百步龍堂陷如冡¶
排林牧馬&KR0448;不収日盻生駒得龍種¶
　網魚謡¶
上山忙下山緩花深深波滿滿踏波不須郎儂衣正將¶
浣腰肢不怕春波濕村樹陰邊裏衣脫沿回半晌卽出¶
波八幅裙拖鯉魚出¶
　漏天謡¶
東黃平西普定十驛雨中行不竟有時雲際露日光萬¶
<pb:KR4f0056_SBCK_015-5b>¶
戸争曝泥衣裳蠻山萬叠愁霖透不說天荒說天漏老¶
翁自詫八十年生日未逢晴正晝¶
　跳月謡¶
一年中好時節前中秋後元夕錦袜碧當胸羅裙紅染¶
血蘆笙吹徹人欲還眼波一瞥郞上山上山亦識儂心¶
切天際黑雲來&KR0449;月¶
　摘蔬謡¶
厨中苦無鹽盤内久無肉幸喜一方田青青菜畦足山¶
家食料常如此&KR0050;蒂深黃茄色紫筠藍挑滿手暫停牽¶
得樹梢紅柿子¶
　采茶謡¶
<pb:KR4f0056_SBCK_015-6a>¶
今晨儂獨來昨&KR0448;歡未遇製得憶歡歌沿山采茶去春¶
慵不嫌歸路遲茶藍枕首眠少時村花滿頭紅未放胡¶
蝶一&KR0031;釘頰上¶
　宴客謡¶
男行欲成婚女行欲出嫁&KR0475;&KR0475;茅柴筵&KR0138;把生客迓石¶
臺却有八尺長東西南北羅酒漿座旁誰牽牛一隻黃¶
犢離村亦爲客¶
　嫁女謡¶
十五愁嫁遲十三欣嫁早嫁女雖十三偏愁歡已老山¶
羊十角米百擡嫁女不惜傾家財歡來牽儂儂不宿却¶
抱黃羊水邊哭¶
<pb:KR4f0056_SBCK_015-6b>¶
　織錦謠¶
阿娘理紅絲阿妹理彩綫竹閣止一間織絲看四面眼¶
波時向郞邊瞥十指纎纎化工出春禽怪㡳齊上樓織¶
得一堤花欲活¶
　曳纜謠¶
上官來役夫走百板&KR0031;繩齊在手上山居前下山後排¶
頭雨汗揮不停&KR0066;上都插山花馨生苗出語眞無緒官¶
好牽他上天去¶
自南籠至新城道中病酒¶
一程&KR0138;了日平西遠近岡巒望欲迷渇馬縱蹄尋野水¶
閒禽展翅曝山泥節臨長至猶餘燠天入南荒漸覺&KR0672;¶
<pb:KR4f0056_SBCK_015-7a>¶
慙愧故人知病酒滿籃黃橘早封題¶
新城行館獨坐¶
獨坐竹軒内泠泠夜欲分半窗斜入月空徑静生雲病¶
酒宵餐減抛書吏牘勤同儕知欲至隱隠馬嘶聞¶
小病¶
小病初除偶自思料應不及少年時酒能忤客先宜減¶
墨欲磨人漸不支婦&KR0281;藥方參服食兒通&KR0223;學付鈔詩¶
君親一例酬難盡閑處齋心懔四知¶
三昧塘道中¶
一帶坡隨馬首東記程今夜宿波中敲殘石虎尋雲母¶
見慣山羊&KR0011;雨工傍屋種松憐地窄冠厓營閣與天通¶
<pb:KR4f0056_SBCK_015-7b>¶
寥寥橘柚今餘幾留伴楓林鬥晩紅¶
自高伍塘至安姑宿¶
高伍塘邊渡&KR0169;河緩程不覺夕陽過人疑夸父西追日¶
路識安姑北下坡白首僧從初地出茜裙苗憶仲家多¶
桑間三宿眞成戀況復頻聞子夜歌¶
自安姑扺安南道中¶
界首塘東路復彎情懐眞耐雨闌珊無魚偶作經旬客¶
多虎全荒一縣山捲地黑風迷鬼箐排天紅葉出禪關¶
安南令尹驚相訊走馬來偏走馬還(余徃還此縣皆&KR0016;/馬以避三旺坡老)¶
(鴉關/諸險)¶
范公子學敏讀書倉&KR0351;索題¶
<pb:KR4f0056_SBCK_015-8a>¶
伏波能聚米上蔡亦監倉移作攤書地眞成避客方水¶
泉朝瀹茗石鼎夜焚香落月諸峯好玲瓏影上床¶
自保甸塘望盤江對岸諸山半日行尚未到感而有作¶
半程誰識路途修百折巖&KR0638;尚未休只有鳥飛偏逕&KR0033;¶
徃來曾不礙雲頭¶
侵曉渡關嶺¶
之字山程卍字樓昨宵剛値月當頭一聲雞唱出門去¶
小市夜燈猶未収¶
松櫟爲扉石作壇罡風吹袖覺衣單相看即是青天上¶
莫更頻歌蜀道難¶
去歲三月自安順按試南籠道過安莊花事甚盛今復¶
<pb:KR4f0056_SBCK_015-8b>¶
　經此則秋林盡搖落矣感而賦此¶
安莊汛北路頻叉使節重來感歲華依舊野羊眠道左¶
半林紅葉替春花¶
歲&KR0448;懐人二十四首¶
　袁大令枚¶
清福能消四十年老來仍作地行仙居然手筆空千古¶
隨分頭銜寫一編(公頭銜或書庶吉士或書江南知/縣或書陜西候補知縣不拘一例)名¶
士竟須依作主美人聞已放歸禪存亡舊例都參破生¶
輓詩鈔萬口傳¶
　錢少詹大昕¶
燕呉楚越路偏長(君官京師余在里中及君服闋友人/延修浙中志余亦自楚中歸甫得相)¶
<pb:KR4f0056_SBCK_015-9a>¶
(見)十載&KR0138;申一瓣香絶業竟傳齊稷下此翁何似魯靈¶
光竒搜秦漢碑無缺例校金元史獨詳我亦誼應參北¶
面淵源寧止丈人行¶
　畢尚書師(時緣事降撫山東)¶
全湖南北節初移¶
聖主優容俾近畿五斗未能除薄俗兩旬聞已昧先幾¶
右才毎搆千間厦左宦仍披一品衣(山東巡撫/兼提督銜)此日汲¶
公難卧治九州分半入封圻(山東一省全得青兖二州/境其迤北迤南及迤東諸)¶
(處又兼有幽豫/徐三州地也)¶
　錢通判維喬¶
相識寧論行輩先爾來久已訂忘年早傳吏績人呼佛¶
<pb:KR4f0056_SBCK_015-9b>¶
晩避詩魔自學仙百種盡除留畫癖幾時重與枕書眠¶
勸君歸後余&KR0138;宦面目多應愧此賢¶
　王侍郎昶¶
聞聲卅載苦相思&KR0012;露同看母作師猨寉從軍憐早歲¶
蓴鱸歸計惜衰遲眼前事業千頭橘身後才名萬首詩¶
一卷苦争君記否三條官燭校文時¶
　盧學士文弨¶
文格蓬萊賦紫微罷官依舊苦長饑六經校後眞無誤¶
七十行來尚&KR0002;飛雅苦俗儒嗤狗曲閒謀&KR0169;地築漁磯¶
草元亭在雲溪上除却侯芭問字稀(君自言主講常州/三年能請益者惟)¶
(臧鏞堂/一人)¶
<pb:KR4f0056_SBCK_015-10a>¶
　邵侍讀晉涵¶
苦憶餘姚卲夫子授徒却待勘經回(君兼百經國史二/館下&KR0033;卽復授徒)¶
殊師肯啖公羊餅(君擅榖/梁學)絕業誰營爾雅臺憶共五陘¶
連榻住也同六郡校文來(謂在朱笥河先/生安徽學使署)青山回首應¶
惆悵斷送高張幾許才(謂同幕高東井張/方海黄仲則諸人)¶
　屠刺史紳¶
案牘如山目已迷趁閒偏欲逞篇題縱官刺史無千石¶
却學君卿有十妻好友總抛蠻嶂外全家憶住小湖西¶
(所居名/西小湖)何時共泛南歸棹卧聽溪禽自在啼¶
　李太守廷敬¶
五載欣看厯四州清郞出守&KR0496;風流曾登祕省稱前輩¶
<pb:KR4f0056_SBCK_015-10b>¶
重到蘇臺感舊遊愛客自拈金縷曲迎人多上木蘭舟¶
呉閶風月梁溪酒可憶人居天盡頭¶
　法祭酒式善¶
翰林詩格冠詞場屢改頭銜作漫郞左手書應成絕技¶
苦心詩已入中唐兩番胄監遷官速百本名經&KR0223;佛忙¶
(君時選同/館課藝)我愧枚公賦情拙莫將疎陋玷班揚¶
　管侍御世銘¶
積歲機庭苦未閒昨觀除目與開顔青驄早避鮑司隸¶
溫樹難言孔博山作賦卄年推老宿爲郞十載冠清班¶
也應寫&KR0009;争臣論好待昌&KR0058;出使還¶
　趙舎人懐玉并酬入&KR0033;見懐之作¶
<pb:KR4f0056_SBCK_015-11a>¶
舍人入&KR0033;題牋日驄馬南行按部時(明設提學御史/今尚沿稱學院)却¶
憶紫微&KR0441;北路聊吟紅杏驛中詩鄕園漸喜田除稅(余/有)¶
(田二頃入京後皆爲主者贖去/聞君年來亦割田償債故云)兄弟都驚&KR0066;有絲遮莫¶
善愁兼善病得閒須復强支持¶
　王學博吉士¶
誰是南宗與北宗阿兄城北弟城東穿籬却有三間舫¶
人市頻驅五尺童産破中人憐沈駱宰迎上客說孫洪¶
痩羊博士今何處薄宦聊應似轉蓬(君尚未補缺/惟東西署事)¶
　楊大令倫及令弟煒¶
迎春橋北放生池猶憶平生訪舊時門巷一&KR0031;前進士¶
家風五葉老經師藏花席上看君醉(君拙于/酒令)問字堂邊¶
<pb:KR4f0056_SBCK_015-11b>¶
待我遲(同在龍城/書院肄業)羯末封胡俱下世(謂大令煒伯兄簡/及仲弟煓從弟煐)¶
(諸/人)不愁君不鬢添絲¶
　汪明經中¶
不敢隨車試大廷頭銜眞許號明經人言蠭目同荆尹¶
自詡龍頭壓管寧喜讀梵書排釋氏慣餐劣藥兾修齡¶
狂來更頌東陵跖(君有狐父之/盗頌一篇)手劈蠻牋寫作屏¶
　陳軍門大用¶
識字何須五石弓昇平儒將&KR0496;謙沖争看隨陸司兵籍¶
無復伊涼唱土風江國別來饒艶句海氛清後寡奇功¶
軍門只在千花内好買鱸魚鬥酒筒¶
　汪助敎端先¶
<pb:KR4f0056_SBCK_015-12a>¶
卅載閒情不自持蕭疎今已&KR0066;添絲&KR0138;看薄宦拘平子¶
多分揚州誤牧之我欲共參山水月人傳三絶畫書詩¶
年來苦憶梅花館開徧南枝到北枝¶
　孫比部星衍¶
早入承明侍從廬爲郞莫更嘆紆徐經時偶斷船官獄¶
何日同乘使者車郭芍藥詩成本事鄭櫻桃室作安居¶
奇寒可憶茅山夜兩客同驅一蹇驢¶
　張檢討問陶¶
西蜀奇人作冷官青氊猶剰十分寒何妨日住蓬萊頂¶
不改常餐苜蓿盤子美數間吟舎窄淳于一石酒膓寛¶
金&KR0107;典盡睂常歛欲畵仍須拂鏡看(君篤于/伉儷)¶
<pb:KR4f0056_SBCK_015-12b>¶
　呂學博星垣¶
卅載詞場志已&KR0069;狂名猶被世人推好奇欲破古今格¶
傲俗肯交中下才不覺一官餐苜蓿依然十幅寫玫瑰¶
年年避債君尤窘曾與同登百尺臺(己酉年除夕君避/債城東曬經臺余)¶
(訪君劇/談竟日)¶
　王孝廉&KR0622;孫¶
人言風貎太酸寒那識詞源萬斛寛呉下早聞呼短李¶
禁中久已識詩韓傳經帳後縑雙叠(君以賣/文爲活)寫韻軒前¶
墨數丸誰似阿儂夫婦好賣琴錢少減晨餐¶
　揚州守芳燦曁令弟觀察揆¶
家山百里望堪通君住溪西我水東兄弟才名吳二陸¶
<pb:KR4f0056_SBCK_015-13a>¶
宦途階級漢諸馮射羌身手知還健(君前守伏羌城/射殺一番回)入¶
蜀詩篇詡&KR0496;工我在黔中七千里寄書應趁石尤風¶
　左大令輔¶
當時踪跡&KR0496;清閒繞屋梅花自掩關千首早摹梅處士¶
一官今傍謝家山緣知小弟才尤捷可識衰宗客未還¶
(謂黃仲則子時在廣東余/屬至君署中讀書應舉)膓斷卄三年上事黄公壚在¶
白雲灣¶
　莊公子逵吉¶
兩載何因&KR0417;故鄣一鞭聞已入咸陽多金結客家頻破¶
廣柳蔵人事已忘狂甚竟聞呼彦國貧來先欲弃姬姜¶
何時磈壘澆應盡與築糟邱醉百&KR0163;¶
<pb:KR4f0056_SBCK_015-13b>¶
續懐人詩十二首¶
　紀尚書昀¶
子雲筆札君卿舌當代無人可並論&KR0033;閣新銜同掌院¶
(文淵閣開先生/首兼&KR0033;閣事)曲臺故事號專門研心十載讎皇覽快¶
意千篇續瑣言(謂近所著說/部五六種)只我&KR0496;饒知巳感下春官¶
第枉高軒(先生主甲辰㑹試余試卷&KR0496;爲所賞欲首擢/之爲監試御史所阻而止于卷未題惜春詞)¶
(六首有云萬紫千紅號花海冠春/畢竟讓槐黃徹&KR0068;後又枉道過訪)¶
　江布衣聲¶
家傍要離尺五墳布衣七十甫名聞因題刺字摹秦&KR0144;¶
(君生平未嘗作楷書/卽題刺亦皆篆字)爲愛尚書詈古文生世未嘗知鮑¶
謝學徒差喜得芭棻(君自少至老從未有授館者近忽/有市賈延君敎子執禮甚㳟亦竒)¶
<pb:KR4f0056_SBCK_015-14a>¶
(人/也)閱音亭長今同調(謂錢州/判坫)一様嶔㟢不入羣¶
　家編修梧¶
機庭綸閣兼詞館十載勤趨朶殿東家世我慚稱大阮¶
制科人巳比三洪(君兄弟三人皆以/召試得/中書人比之鄱陽三洪云)全抛舊¶
業因廉史(君伯兄樸出守順德清/節絶人家以此中落)合譜新詞&KR0009;阿翁(君/尊)¶
(人塡詞/&KR0496;工)兩樹櫻桃一樽酒風懐閒日與誰同¶
　管漕督幹珍¶
早歲清名滿石渠東南久巳駐軺車(君巡江南/漕至三任)數程不¶
異官鄕郡十省今看領　國儲嚴檄早清飛輓路閒心¶
時復故入書堂開依舊塵凝坐爲有耽吟習未除¶
　方上舎正澍¶
<pb:KR4f0056_SBCK_015-14b>¶
家本新安客上元半生知巳得隨園工愁五十偏無恙¶
避俗三旬竟不言手筆捷如錐脫穎肩輿行比鶴乘軒¶
梅花百本扃門住尚厭朝來鳥雀喧¶
徐太守大榕曁從弟縣丞書受¶
二十年前&KR0443;&KR0496;深鳴珂南巷酒時斟阿兄作吏能强項¶
小弟裁詩學嘔心七子才名虛擬議一家官爵竟升沉¶
篝燈倘憶初逢處只惜秦州宰木森(余初識縣丞時方/從董州守熙讀書)¶
(今州守聞/巳下世)¶
唐少府軼華¶
中河橋左廟溝西老屋三間戸&KR0496;低蠟&KR0282;毎思穿巷過¶
粉書時復到門題卑官巳屈陶彭澤侫佛何如孟㑹稽¶
<pb:KR4f0056_SBCK_015-15a>¶
一事至今忘未了謝家園裏有鶯啼(園在君/宅後)¶
　章進士學誠¶
鼻窒居然耳復聾頭銜應署老龍鍾未妨障麓留錢癖¶
竟欲持刀扺舌&KR0289;(君與汪明經中議/論不合幾至揮刃)獨識毎欽王仲任¶
多容頗詈郭林宗安昌門下三年住一事何嘗肯曲從¶
(君性剛鯁居梁文定相公寓/邸三年&KR0496;爲相公所嚴憚)¶
　蔣少府廷耀曁令弟上舍馨¶
君增十歲稱齋長我後三人作學徒(外家兄弟五人/余齒居第四)逃¶
塾早曾窺睥睨背燈時欲學吚唔樓扉敞覺書聲脆紙¶
仿描驚字跡粗重向講堂尋舊事桂花零落杏株枯¶
　莊縣丞寳書¶
<pb:KR4f0056_SBCK_015-15b>¶
夢來阿㜷竟無徵(從母生君/時有夢兆)五十驚看白髪増詩社早¶
參三健守(君詩集中與蔣太守熊昌徐太守大榕及從/子通守炘唱和&KR0496;多通守時攝興安府事)¶
書名誰似兩聾丞(君書法與蒋縣/丞齊耀並名)回車尚憶南皮飮(丁/未)¶
(夏訪君河/問客邸)歸艇同尋北寺燈(指庚戌/年元夕)荒徧外家㕔畔路¶
竹梯邪斷杳難登¶
　馮戸部敏昌¶
早向長安鬥酒盃之秦之楚屢追陪一官止抵傳經席¶
五嶽都成避債臺(君以避債岀都/遂徧遊五嶽)此日&KR0496;推長句好名¶
山曾歩後塵來(己酉春余北上枉道遊王/屋時君甫出山數日耳)青松兩樹花¶
千本頓使先生笑口開(在都日屢同詣/法源寺看花)¶
　姜廉使開陽¶
<pb:KR4f0056_SBCK_015-16a>¶
憶自蠻鄕入¶
帝都舊營池館日荒蕪三層閣上簾虛掩萬里橋邊水¶
亦枯(臬署有/萬里橋)搜篋雅知亷吏窘(時甫謀捐/復道員)持杯誰念酒¶
人&KR0012;何戡早逐西飛雁(謂君所善/歌者喜兒)爲問先生記得無¶
福公相康安自全蜀移節滇黔近聞巳扺威寧寄呈四¶
　首¶
烏撒山川界蜀滇遠勞上相復行邊拜公鄧禹年三八¶
鑿空張騫路萬千左道更須嚴折石偏鑪誰敢鑄浮錢¶
(時辨理大寧邪/敎兼清&KR0117;錢法)旁人莫羨頭仍黑¶
國事辛勤巳久肩¶
束髪争傳命世才相門出相著風裁何妨早日登三省¶
<pb:KR4f0056_SBCK_015-16b>¶
巳覺奇勲塞八垓兩度廣陽看飮至頻從絕域受降回¶
朱轓玉節雍容甚分野星明接上台¶
昨傳使節入秦關威望先馳壓百蠻三萬里踰星宿海¶
八千人上賀蘭山偏裨盡注通侯籍掌記猶分侍從班¶
(方太常惟甸楊侍讀/揆近日皆曾隨幕府)&KR0077;笑燕然地猶近竇公容易勒銘¶
還¶
外臺何幸接班聨溫語頻番荷報牋一刺記投通德里¶
(庚戌夏公自兩廣率安南國王入/覲余時新入館會謁公里第)十年乆領大羅天欣¶
陪節&KR0207;來荒徼敢向蓬瀛說散仙幾度自慙文思拙欲¶
將&KR0426;筆頌凌烟¶
安平行館見梅¶
<pb:KR4f0056_SBCK_015-17a>¶
輕裘覺暖寒猶淺峻嶺初平路轉叉獨坐小窗斜日裏¶
膽瓶風拆一枝花¶
衙齋十詠¶
　貴州學使公&KR0351;&KR0496;湫隘乾隆癸巳今大學士孫公士¶
　毅視學此方始于其後積土爲堂名曰近山然屋止¶
　三楹不足以資燕息余扺任後復于堂西&KR0169;地築屋¶
　十數楹或高而爲臺或曲而爲塢或因樹搆屋或臨¶
　溪製軒賓僚觴詠之暇昕夕讀書恒于此焉開歲將¶
　報滿入都爰分詠十截句以貽後之來者云¶
官&KR0351;各占山(貴州官&KR0351;自巡撫以下各/占一山惟學使署在平地)此但與山近&KR0496;¶
喜開北軒寥寥發松韻(堂後與東/山咫尺)¶
<pb:KR4f0056_SBCK_015-17b>¶
　右近山堂¶
獨坐思話軒&KR0012;吟悵無侶幸有黃栗留時來伴人語¶
　右思話軒¶
筑中山&KR0496;高況復據山頂披香夜半開東西眺星景¶
　右千葉蓮臺¶
春來樓檻外百卉盡抒紅欲別風花味香生苐幾叢¶
　右紅香館¶
屋仿江南船聊住江南客所苦一百旬&KR0012;篷雨如織¶
　右聽雨篷¶
日坐此閣中著書愁未了窗櫺三面陰綠徧卷施草¶
　右卷施閣¶
<pb:KR4f0056_SBCK_015-18a>¶
蠻中金粟花三歲偶開一方牀夢醒時婆娑滿窗月¶
　右金粟山房¶
惡木旣巳鋤篔簹植千个只有問字人時穿竹中過¶
　右修竹廊¶
無日不讀書無日不晨起闢牖看啟明濛&KR0293;鵲聲喜¶
　右曉讀書齋¶
天無一日晴地覺四時暖持此養寸心滃然春氣滿¶
　右藏春塢¶
<pb:KR4f0056_SBCK_015-18b>¶
