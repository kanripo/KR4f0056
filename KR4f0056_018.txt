# -*- mode: mandoku-view; -*-
#+TITLE: 洪北江詩文集
#+DATE: 2015-09-11 18:02:55.943881
#+PROPERTY: ID KR4f0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0391-018洪北江詩文集-卷第十八.
<pb:KR4f0056_SBCK_018-1a>¶
卷施閣詩卷十八¶
　　　　　　　　　　　　　　　陽湖洪亮吉著¶
　侍學三天集(丁巳)¶
正月十四日雪霽温舍人汝能招飮分韵得兼字¶
且插梅花壓帽檐乍來香氣欲衝&KR0277;籠街月與燈光合¶
繞砌霜將雪色兼縱飮未妨朝客罵朗吟生怕夜烏嫌¶
千言一例輕揮灑已有春華上筆尖¶
十五夜琉璃厰歩月¶
一市人如海塵從&KR0169;處穿帷車排巷窄社火壓場圓濁¶
酒呼朋飮奇聞藉客傳欲尋容足地飛爆向肩然¶
元夕有懷四首¶
<pb:KR4f0056_SBCK_018-1b>¶
半生思紀外家聞(朱文公有/外家紀聞)淸淚時時滴典墳十六人¶
中留上壽(舅氏再從兄弟共十/六人惟舅氏届八十)七千里外寄竒文(予典/學貴)¶
(州時舅氏將生平/所述作寄存余處)難忘閣上三更月只占溪南一塢雲¶
莫哂霸陵亭醉尉阿誰能識李將軍(憶州倅/舅氏)¶
一居闤闠一居鄕零落年來姊妺行少賤毎敎通世故¶
長貧時與話家常封書寄弟箋曾濕對鏡梳頭髪已蒼¶
腸斷䢴溝東去路(適汪氏二姊下世已及十六年所/居天井巷小樓屢過之不&KR0216;登也)小¶
樓空鎻月昬黄(憶姊)¶
晴暉橋北學場東竹屋時時與夢通砌繞石泉三寸碧¶
窻分梅蕋一株紅已將複閣棲嬌女可有新詞寄阿翁¶
猶憶北行牽袂處萬家燈火五更風(憶女/余以庚/戌元夕北上)¶
<pb:KR4f0056_SBCK_018-2a>¶
故人生子我生孫世執還應擬弟昆(趙舍人得子&KR0415;遲/僅長余孫一歳)¶
竹馬跨時&KR0138;識路&KR0083;鳶放處定當門攤書已分傳家業¶
學語差憐具夙根遲汝長安來繞膝㸔翁日日倒金尊¶
(憶孫)¶
吳上舍文桂倚梅圖¶
黔南冀北走紅塵昨夢江鄕正好春何不石旁添畫我¶
承明同作憶梅人¶
&KR0138;過燒燈無㡬日誤書穀雨我心驚(來札雨水日/誤書榖雨)多應¶
仙客思家切預想踏靑人出城¶
劉刺史大觀爲亡友黄二景仁刋悔存軒集八卷工竣¶
感賦一首卽柬刺史¶
<pb:KR4f0056_SBCK_018-2b>¶
一瓣心香契獨神此公高義出風塵應憐少日齊名者¶
已作千秋傳世人檢&KR0039;溪山餘笠&KR0282;删除花月少精神¶
(詩爲翁學士方綱所刪凡稍渉/绮語及飮酒諸詩皆不錄入)向平㛰嫁爲君畢(君一/子一)¶
(女皆君没後/爲之㛰嫁)亦擬穿雲訪列真¶
題蕭照所繪宋高宗瑞應圖六幅¶
剩得東南半壁天&KR0216;將奇瑞說從前何曽楚璧能歸趙¶
轉使吳州又姓錢(朝野雜記徽宗夢錢武/肅王入宫而生光堯)內殿早敎皈¶
繡佛小朝眞欲泣金僊蕭郎落墨非無意只畫樓臺夕¶
照邉¶
不少當時命世雄&KR1060;鞬都覺有儒風誰令宻計參張慤¶
却以中原付杜充唾手燕雲時已異傷心懷愍事將同¶
<pb:KR4f0056_SBCK_018-3a>¶
茫茫一局全輸&KR0077;轉悔飛棋入九宫¶
天水南流䜟不成臨安城異汴州城到來㨗縱誇三矢¶
從此寒應在六更未覺赤龍能踐夢好防白鴈欲渝盟¶
冰天雪窖吾家事坐使披圖百感生¶
三月三日作¶
不妨衣冷更裝綿十里衝寒籠玉鞭到處雨猶零昨日¶
别來人乍入三天(是日入&KR0033;/上書房)情懐已分難成夢消息緣¶
知欲禁烟只有御河橋畔柳臨風裊裊試初眠¶
送吳文學文桂旋里¶
我從黔中來共子客京邸君今新安去是我舊鄕里旄¶
頭星落白虎傾屈指井絡當銷兵二千石吏倘奉法五¶
<pb:KR4f0056_SBCK_018-3b>¶
斗米賊何難平金門索米空年載無補于時亦思退黄¶
花半頃麥一畦努力同輸太平税¶
送郭同年淳乞假還里¶
春秋三榜悉同年入&KR0033;同趨　朶殿偏手版&KR1313;思參俗¶
吏(時同年外/任者頗衆)頭銜莫更説神仙著書我續容齋筆述祖¶
君牋爾雅篇他日講堂來問訊胥臺側畔越溪邉¶
古意十首貽晋齋應敎同作¶
魚遊濁水中鳥宅高枝上托身雖不同遥遥亦相望連¶
枝新月岀鳥影波上&KR0222;魚樂我自知沿流擘輕浪¶
晨興必資餐夕寢必資&KR0013;一身雖無多物物無不備從¶
兹百年內殊覺太繁費當前欣各足安用事心計微名¶
<pb:KR4f0056_SBCK_018-4a>¶
在身後亦以付天地惟時把書讀掩卷輙&KR0183;涕持此一¶
寸心寥寥欲誰寄¶
莫辭家出門出門路卽岐處旣誰可偕出亦誰可依身¶
非我之身父母之所遺敢學陳孟公一世隨高&KR0672;¶
松筠及桃李羣焉托春風先時及後凋命意乃不同桃¶
李方華滋松筠亦靑葱共結靑帝知幽芳閒香叢榮悴¶
任所操不居造化功所以深識人澄觀悟初終¶
五日一澣衣十日一休沐衆中常緩歩敢逞絶塵足齋¶
糧時告匱祇復購薪束不知何奇書然火樓上讀¶
昨者卧復起忽然心憂煎前古與後古一身居其間責¶
備之所歸安得不懼焉何以貽後來何以承昔賢當食¶
<pb:KR4f0056_SBCK_018-4b>¶
三歎嗟高懷惜徂年反羡行路人逐便可息肩¶
繁星與望舒晨夕麗天闕司存各有在取道亦殊别如¶
何百星光難補員景缺北斗亦自知光輝不如月¶
我不爲神仙非徒厭荒&KR0261;亦恐過百年事能生意表閑¶
居偶然夢列闕事幽討洪厓與浮丘容顔那能好微聞¶
田横客近尙住仙島畢竟忠義人後天而不老¶
人言記誦佳不必&KR0721;文采寧知華與實兩兩實相待生¶
爲行祕書一死究何在何如能渉筆自命可千載¶
締交數十年夜夢隔魂魄忽然來同心半面成素識神¶
明苟相契不在今與昔孔程乍傾葢華管久分席君㸔¶
曹平陽方延掃門客¶
<pb:KR4f0056_SBCK_018-5a>¶
送鮑郎中之　乞假南歸¶
五年不復同&KR0426;筆忽向東華語將别高齋學士我自慙¶
長慶老郞君第一廿年前憶夫容城君官我尙爲書生¶
一篇君賦初月影我把君卷時緃横十年前過昆陽驛¶
君作使星吾尙客八句君嘲退院僧僧把君詩倍珍惜¶
(驛旁僧有娶妻生子者君/作詩嘲之僧毎舉以示客)朅來同宦曾㡬時君復僦屋¶
鄰曹司銜杯毎苦暮鐘動一僕一馬趨城遲(君寓/内城)此囘¶
别君真草草道遠飯君須及早練塘湖北蒜山西他日¶
訪君應未老¶
西爽村雅集應敎¶
平波三十頃樓閣總如浮聽雨來檐&KR0169;穿雲歴&KR0035;頭竹¶
<pb:KR4f0056_SBCK_018-5b>¶
梢時礙鹿花&KR0039;欲驚鷗不是春光滿還疑雪苑遊¶
三雍開祕笈萬畢述奇辭古樂阿間獻新碑丞相斯(主/人)¶
(工小篆時觀/所橅嶧山碑)阜同分陜陌水軼定昆池喜值端居暇賔¶
筵酒不辭¶
淸明日同人各携酒至陶然亭餞吳侍讀錫麒分韵得¶
　郭字¶
今晨値淸眀淺歩不出郭言登西南亭稍覺筍鞋拓窻¶
櫺無用掩空翠四&KR0183;幕天半遞逺風輕雲落如鶴棃棠¶
間桃杏花暗一層閣春蔬羅數十所喜新意各泥飮苦¶
不豪停觴歎離索東瞻曁吳㑹西念及商洛(時聞賊匪/竄入魯山)¶
如何遲露布顧望期屢錯吾子又告歸心期&KR0261;誰託中¶
<pb:KR4f0056_SBCK_018-6a>¶
年富筋力敢退事耕鑿無容籌去住且復視寥廓客去¶
酒忽醒泠泠戞車鐸¶
閉門見花落有感¶
麈勞擾擾復紛紛&KR0077;掩重門杜見聞入世早推能慮事¶
到頭何止僅工文閒花積地驚三寸薄酒澆愁衹一分¶
欲搆草元亭未就暫將奇字課劉棻¶
晩坐¶
草花艶紫林花紅胡蝶五色飛當中刺梅黄更岀墻角¶
白玉一&KR0035;嬌春風藤床坐久春陰薄香氣冥&KR0293;合成幕¶
忽地吹來雨脚斜棃花&KR0035;上桃花落¶
四月十一日綺春園雅集應敎¶
<pb:KR4f0056_SBCK_018-6b>¶
名園一棹水沄沄柳正披香草乍薫畫舫已敎延碧月¶
紫藤偏欲上靑雲欣傳檄報秦闗㨗不礙顔從魯酒醺¶
雅有剡溪牋百幅(時&KR0026;成親王所書堂/額亦乞寫卷施閣榜)醉餘書許乞羊¶
欣¶
昆明湖水接天流揖客都從水上頭正好柳陰三弄笛¶
未妨花裏一登樓迂踈尙荷賢王禮擾攘誰分¶
聖主憂殘盗莫矜盤踞穩早㸔飛將下神州¶
趙忠毅鐵如意歌¶
三尺鐵作如意誰其握之趙忠毅惜哉公生明巳季委¶
鬼茄花吹滿地恨不擊王孟津門生有此眞亂羣恨不¶
擊烏程魏故人子已成敗&KR0011;半生所遇總如此悼歎公¶
<pb:KR4f0056_SBCK_018-7a>¶
生不如死鐡兮别主二百年倔强宛若公生前君不見¶
我雖不見公幸見公遺物稜稜一方硯凜凜三尺鐵嗚¶
呼二物偶流傳想見公心如鐵石¶
米圖南鐵笛歌¶
一聲遲一聲疾雲將穿石欲裂不知何人製頑鐵百錬¶
鋼成三弄笛空園初春窅其無人水際一曲蛟龍欠伸¶
排淸風出明月樓高高聲不絶三更已還客興䦨百舌¶
軟語花開顔¶
望雨作¶
朝望雨雨不來烏鵲聲裏紅雲開暮望雨雨不下柝聲¶
茫茫星影瀉五陘山十日不出雲赤日炙竄牛羊羣昆¶
<pb:KR4f0056_SBCK_018-7b>¶
明湖一旬水減尺靑草欲生魚鼈窟東西紫陌飛麯塵¶
祈禱日煩¶
兩聖人君不見安得檐頭雨如注更望驛西傳露布(時/望)¶
(陜西捷/音甚切)¶
廿六日新雨後作¶
燕歸梁雀歸牖雅巢左邉鵲巢右延囘只有雙老烏無¶
&KR0035;無巢向空門先生㸔雨出屋頭破暝復聞呼婦鳩風¶
聲蕭蕭葉聲亂一尺鯉魚飛上岸¶
頻夜起㸔殘月有作¶
少歳如新月初三及上&KR0076;&KR0496;憐光滿夜亦似客中年齒¶
髪今如此情懷愈黯然囘囘過宵半判與㸔殘蟾¶
<pb:KR4f0056_SBCK_018-8a>¶
偶成¶
殘月岀半宵殘客扶半醉月從門外入披牖與之對客¶
行旣不前月影亦不退何如鋪桃笙就此月中睡¶
澄懐園卽事十首¶
讀書樓上一燈紅穿破踈&KR0277;入水中隔牖乍驚錢庶子¶
誤疑殘夜月升東(所居與錢庶/子&KR3014;相接)¶
雨濕溪光畫不成平堤百尺水雲生過橋時有琤琤響¶
學士㕔前落子聲(張學士運暹與王侍講/綬裴編修謙暇輙對局)¶
&KR0033;廬遥對寺門開(童大理鳯三寓廬/獨在澄懷園外)分得西山一角來¶
載酒欲過童大理十年重與話繁臺(十年前曾/同客開封)¶
八分日影上堦除(張檢討綬岀入/毎刻日影爲度)風動簾紋自卷舒携¶
<pb:KR4f0056_SBCK_018-8b>¶
得剡溪藤十幅成王書罷定王書¶
嫩涼時節雨初過格子千行墨數螺&KR0077;笑病餘陳賛善¶
(萬全)索書人比索逋多¶
屈指風光五月前蛙聲閣閣草綿綿宫紗¶
賜罷頒宫扇日午傳宣集後天¶
偶向花前共舉觴自慙小戶遜三張(謂學士及檢/討䎖綬)花豬¶
肉好梅蘇熟更憶西頭達侍郞(達侍郎椿/飲&KR0319;兼人)¶
破曙同㸔入左門金爐㝛火尙餘温傳經不愧眞司業¶
分課¶
皇家五代孫(邵司業玉淸督課&KR0415;嚴/時分授/皇元孫經)¶
洗馬淸談昔擅名說經&KR0021;酒亦鏗鏗闌干日午天風起¶
<pb:KR4f0056_SBCK_018-9a>¶
吹徹南來笑語聲(謂王學士坦修/汪&KR0021;酒廷珍)¶
閒㕓一畆富莓苔正値花時借榻來架却紫藤扶住竹¶
淸陰仍待主人囘(予應居西頭小樓以墻宇盡圯/暫假寓萬侍講承風&KR0033;廬)¶
夜起¶
塔頭明月來長徑一千尺非比靑松枝欹斜不能&KR0033;¶
天中節近有懐里中景物并望家累入都¶
梅仁如豆杏如丸桃實成拳砌滿盤昨夜江船來海口¶
鰣魚三尺勸加餐¶
薔薇一架後先開不向墻根問蜀葵襯得石榴紅更好¶
野鸎桃與土玫瑰¶
睡覺西窻雨氣腥戯將采線繫蜻蜓聚頭扇子無多摺¶
<pb:KR4f0056_SBCK_018-9b>¶
自寫黄庭内景經¶
石首江瑶總遜渠品高入市故徐徐銀鱗玉頰疑無骨¶
喚作人間團扇魚¶
新篘白酒透&KR0277;香冰齒還嘗薜荔醬&KR0077;謝水鄉三尺雨¶
楊梅深紫枇杷黄¶
約伴同遊西滆湖梳頭先費睡工夫倦來不怕春魂魘¶
新貼紅梅閣上符¶
蜀山鞭筍岀林長紫莧黄&KR0050;取次嘗兎麥上場&KR0094;豆老¶
便乘舴艋醉新涼¶
枕波樓閣止三椽簫鼓盈盈咽一川已是苧衣涼沁骨¶
更扶殘酒上燈船¶
<pb:KR4f0056_SBCK_018-10a>¶
初三巳是學堂空競渡爭㸔出郭東六角蒲葵三角&KR0112;¶
采&KR0093;穿就過天中¶
不見津門信使囘小亭遲汝獨銜杯船頭醉&KR0521;船窻酒¶
可彀而翁消夏來¶
山行雜詠¶
人從窻裏卧塔向門外立忽然塔上人欲與窻間揖檐¶
鈴吹笑語高下&KR0020;不及無由寄眞意飄此頭上笠一晌¶
乘便風翩然墮階級¶
空園半畆花左右交虎迹淸晨客初來怪鳥啼屋脊心¶
空忘喜懼卽此鋪尺席鳥亦竟逺飛虎亦不前逼始知¶
忘機人物外有眞適¶
<pb:KR4f0056_SBCK_018-10b>¶
信難居滿頰莓苔生¶
出谷雨聲碎入谷雲光肥一出一入中蝴蝶雜客飛疲¶
蹤欲誰投暫借雲所棲一川饒怪蛇百鳥噤不啼何因¶
知宵昏庶頼警曙鷄¶
橋東與橋西破曙一招手前行殊未覩隔此水楊柳荒¶
荒行半日月落斷山口居人方啟戶行者倦奔走勸客¶
盍早餐山桃實如斗¶
四望悉無見松杉與檐齊亂石黑半天壓此睂&KR0703;&KR0672;石¶
竅出一門何能辨東西居人耕山田盡向屋脊騎勸客¶
早出山雲生路當迷¶
迷途忘高&KR0672;蠟&KR0282;向空墮&KR0293;&KR0293;倒生竹衣&KR0209;牽向左欲¶
<pb:KR4f0056_SBCK_018-11a>¶
尋人跡問半里斷烟火沿流聊徙倚缺處雲落朶古廟¶
無神靈牛羊占高坐¶
午日拜紗&KR0081;香藥之¶
賜紀¶
恩一首¶
弱冠爲人師逮今㡬卅年人言紳佩榮&KR0426;毫入中天經¶
傳¶
聖人孫戍削甫及肩朝朝食　天厨虀鹽夢仍牽日午¶
宣¶
賜來鵠立　朶殿邊&KR0813;紛香藥丸紗葛欣有聨&KR0138;出¶
內左門傳宣復連翩俯念節物佳當食更¶
<pb:KR4f0056_SBCK_018-11b>¶
<pb:KR4f0056_SBCK_018-11b>¶
將涉咸陽避責未築臺塊然身遽亡三十旣已逾四十¶
&KR0261;難得赴君之䘮哭君切伶仃一棺詩數冊此時偪側¶
復偪側巫咸岡雲四結昆侖河濤百折炎風蕭蕭雨聲¶
急又疑天爲詩人泣詩人亡後十五年新鬼故鬼圍墳¶
前(君亡後君配與太/夫人皆相繼卒)錦州刺史劉大觀獨抱一卷來長¶
安奉錢三百千一一爲校刋姓名一日長安市交口誦¶
君如未死我頃聞之淚難止&KR0077;憶石交疑隔世楊大令¶
趙舍人里中昔年稱等倫此時憔悴百僚底轉羡君名¶
日邉起偪側行誰所爲金子亦豈人間才浮名身後總¶
如此不若未死常銜杯一杯復一杯偪側歌偪側&KR0077;憶¶
虞山山頭論詩夕夜半神祠火雲赤兹遊何期死生隔¶
<pb:KR4f0056_SBCK_018-12a>¶
鳴呼兹遊眞成死生隔¶
送楊大令倫之官粤西¶
儒流誰説不知兵躍馬提戈萬里行猿鶴已堪成一隊¶
(時以粤西軍務檢發知/縣八人皆先後同行)苗蠻從此乞餘生愁經百驛先¶
頭白官比雙江徹底淸莫忘鵝籠舊時事夜寒風細擁¶
&KR0012;檠¶
南行飛雨北飛沙三十年來事若麻笑我尙難忘輩行¶
羡君先已富才華論詩未欲輸餘子破涕先聞説外家¶
姊弟數人天末住(君從洛中赴粤時蔣表兄鴻三久客/洛陽表姊適繆氏者全家留滯粤西)¶
(于君爲從舅氏及/從母故并及之)㡬時商畧泛歸槎¶
戯簡陳侍講萬全四首(時陳新納姫/人作詩索和)¶
<pb:KR4f0056_SBCK_018-12b>¶
填門索字比催租頗覺仙郎暇日無添與玉人書紙仿¶
者番須破睡工夫¶
偶然一語尙嬌羞説到雙眠着意愁比似早朝還起早¶
怕人簾㡳㸔梳頭¶
昆明湖左路偏賖下&KR0033;偷歸日已斜好事却同錢庶子¶
五更雙巷響雷車(錢庶子棨&KR0033;澄懷園毎三日必一歸/卽于次日五鼓趨海淀入&KR0033;常以爲)¶
(例君寓居相/近故戯及之)¶
倦來鸚鵡替呼茶不掩窻櫺㸔月華我屬司香好調䕶¶
東風&KR0138;放二分花(姫年/十四)¶
立秋前一日偕顔大令崇榘趙舍人懷玉侵曉詣　太¶
液池觀荷便訪法祭酒式善遂自德勝門徒歩至西¶
<pb:KR4f0056_SBCK_018-13a>¶
　&KR0033;門五里長河花事甚盛並過極樂寺勺亭久憇乃¶
返¶
北斗未落天㝠&KR0293;騎馬獨入蕭齋中夢醒拉客事遊覽¶
曉日未透觚棱東三亭二十有四面所喜面面花香通¶
豈惟花色艶如錦魚尾亦閃明霞紅此時夜色未全散¶
樓閣不受驕陽烘石䦨干落一千丈月影星影穿玲瓏¶
斜枝面水結巢穩鵲夢未破花香濃荷盤承露亦殊好¶
珠光細碎磨鏡銅偶然興發欲出郭三里已至官河衝¶
背城人語太岑寂繞砌百級喧鳴蟲劉家亭子足淸賞¶
細路曲折諮老農斜行距水不三步仄徑尙&KR0013;蛛&KR0093;封¶
黄塵車馬閙如織閑處鷗鷺何從容西山咫尺不容見¶
<pb:KR4f0056_SBCK_018-13b>¶
花挺高&KR0428;遮雙瞳乍紅乍白乍深色裁岀片段非人功¶
環橋石&KR0020;鬥淸削花亦旋轉如長虹池寛不放水波展¶
風蒲獵獵交水葒迷行半晌始得路歷盡豕栅兼牛宫¶
花前吟客果下馬一一痩步行偏工寺門斜對　御園¶
闢當午紅氣酣房櫳&KR0107;環塞戶不容入(是日國花堂/爲遊女所占)僻¶
巷走避衝斜風&KR0050;花斷路蓼横徑紫艶映水黄浮空吐¶
&KR0093;蟲碧轉丸黑堆地&KR0068;刺仍叢叢何來驟響刮客耳别¶
出水脈穿靑松僧房盡處避人坐&KR0050;果一任僧雛供開¶
窻望雨不能得雷鼓隱隱聲隆隆冰盤磊落高數尺蠅¶
蚋半日潜無蹤良朋屢約期屢誤世事何苦填心胷團¶
蕉卧久僕夫促來趁斜月歸聞鐘囘車頓覺有秋意一¶
<pb:KR4f0056_SBCK_018-14a>¶
葉正墮靑梧桐¶
二十日早章大令學濓邀遊積水潭㸔荷同人分韵得¶
　光字¶
十里長河滙作塘馬嘶人語㸔花忙能閑客總神仙侣¶
當曉潭交日月光斷札㡬行留黯淡(時展舊遊長卷見/亡友王友亮通副)¶
(所作㸔/荷詩)喬松千尺揖靑蒼惟應薄醉牽船好消受荷花¶
面面涼¶
䟦方布衣薰所作春水居長卷後¶
方居士性本&KR0012;畫水不畫舟畫岸不畫廬縱然畫屋僅¶
結茅前後左右皆禽巢一身居其間意態何嘐嘐縱然¶
畫舟僅一葉四面風聲水聲接掉船何所之似欲岀六¶
<pb:KR4f0056_SBCK_018-14b>¶
合春林綠重煙&KR0293;&KR0293;初日淡作臙脂紅杜門百事不挂¶
意闢牖自與天光通方居士富有千頃波貴作五湖伯¶
朝吟晩吟同蟋蟀夜窻無人電光擲人立大魚時揖客¶
不爾前灘訪鸂&KR0529;偶然興發作此圖一筆卽巳環全湖¶
全湖盡處靑無數知是君家冡前&KR0035;我與居士交恨未¶
及往還手訂居士詩不識居士顔他時我訪湖西宅爲¶
&KR0024;四圍松與柏君不見飛去飛來寒鷺&KR0093;渾疑弔客衣¶
冠白¶
七月朔日雨竟日夜不止作此排悶¶
一夜蕭蕭雨開門水倒流亂雲穿斗栱野鳥㝛&KR0277;鉤兵¶
甲眞堪洗欃槍尙未收似聞宵旰慮仍在益梁州¶
<pb:KR4f0056_SBCK_018-15a>¶
苦雨待客不至戯成¶
五更雨急檐頭衝壞垣倒屋聲洶洶起尋蠟&KR0282;出門㸔¶
半里曵入塗泥中西家床頭索瓦瓶東巷歴歴排墻聲¶
重來輦轂又逾歳天漏似向黔中行吾家老屋常掩闗¶
壁倒已覺無遮攔獨愁苦霧翳天半咫尺不見西頭山¶
冷官百事皆相左折柬偏言此晨可齋厨無蔬爨無火¶
拒客先將巷門鎻寧知客念亦早&KR0069;侵曉誰肯衝泥來¶
厰橋西門水三尺到亦叱馭驅車囘水聲冷泠没及髁¶
掩書無聊酒時把一杯未已復一杯忽爾風狂墮飛瓦¶
君不見天公此意知者寡要向西南洗兵馬¶
哭愍孫¶
<pb:KR4f0056_SBCK_018-15b>¶
爾病眞難起吾衰久矣夫猶應阿兄在(次子盻孫于壬/子秋殤于京邸)¶
莫嘆夜臺&KR0012;世業慿誰振重慈藉汝扶傷心厝棺地夕¶
照滿平蕪(盻孫棺厝于城西/夕照寺今亦當同)¶
詩冡詩¶
　無錫顧兵備光旭&KR0223;刻同縣人詩爲一集其剩稿賈¶
　上舍崧乞得之爲卜地&KR0287;于梁溪之側三伏日走數¶
　千里爲索詩可云好事矣爰爲賦四絶句¶
側栢踈梅插滿塋三千里路走燕京不知何預先生事¶
肯爲詩人觸&KR0044;行¶
身後浮名定有無尙餘淸淚灑平蕪他年地下傳文苑¶
此事眞推鬼董㧓¶
<pb:KR4f0056_SBCK_018-16a>¶
少日齊名顧虎頭老來吳質倍工愁(顧進士敏恒吳明/經黼仙于梁溪詩)¶
(人爲/最)九原珠玉終難&KR0287;合置中郞與發丘¶
不結詩人結酒人邇來麴蘖更沉淪潘張陸左誰能識¶
有鍤須埋劉伯倫¶
女貞行爲俞貞女作¶
　無&KR0236;俞貞女許字高郵金明經蘭未㡬明經病卒貞¶
　女誓以身殉母兄防之苦貞女畫女貞花一枝題詩¶
　于上以見意不半歳終以瘵疾卒其兄孝亷坊爲索¶
　詩爰賦此篇¶
花莫作斷膓花草莫作㧞心草㧞心草死尤可憐誰識¶
斷膓花色好俞貞女字金明經二十待年仍未行明經¶
<pb:KR4f0056_SBCK_018-16b>¶
亡貞女病口不欲言心已定寫得一枝祈絶命不繫尺¶
五組不赴淸泠淵兒身雖可捐母意殊拳拳十旬百藥¶
終無効兒雖死貞不傷孝英英女貞&KR0035;欎欎冬靑枝上¶
有六岀花下有五色芝君不見斷腸可續死可生不若¶
此木尤堅貞良人無年妾命促手握此花方瞑目萬古¶
貞心托貞木¶
同人約七夕卷施閣小集先作此代柬¶
紅燭千條酒百瓶石䦨干外雨初停人間未必輸天上¶
此夕虛堂聚德星¶
七夕詞¶
今歳風波惡濤衝星斗邉(時大雨連日/永定河决口)鴛鴦三十六險¶
<pb:KR4f0056_SBCK_018-17a>¶
欲上靑天¶
茅垣排東西土室圯前後只有天漢邉紅墻尙依舊¶
别夜雲軿歛淩晨綘節移年年當此夕眞可説&KR0050;期¶
十一日同人集卷施行閣醉後作¶
十日無一客客至必滿堂十日無一樽客來必千觴主¶
人愛客客亦知皆競來早無來遲鞭&KR0093;影拂稜稜瓦洗¶
手花前客停馬淵魚林鳥盡不猜客到先已穿池臺茶¶
爐聲喧話不足失喜一林新果熟雛童攀&KR0035;鳥啄枝一¶
徑先入紅参差果中開筵忘爾我上坐主人無不可忽¶
然客句矜速成滿屋盡變爲吟聲歡呼座中人歴亂屋¶
頭雨驚雷掣電總不聞銀燭如椽客圍語須臾雨歇月¶
<pb:KR4f0056_SBCK_018-17b>¶
滿㕔蠟&KR0282;攅響來窺楹半㕔人歸半㕔坐别掃一㕔留¶
客卧(金手山等皆/留宿閣中)三更門索誰更牽知是驚烏夜飛過¶
鳯仙¶
砌下亭亭立應呼侍女花綠須扶徑草紅欲睨窻紗逸¶
榦零朝雨芳心待月華窺籬兩三種因爾倍思家¶
鷄冠¶
爾亦知時者忘言得久安未應憐鎩羽空自揭高冠秋¶
實寧同味幽花不並㸔劉琨思起舞側耳聽無端¶
秋葵¶
八尺檐楹峻枝高尙出楹&KR0012;懷終自揭仙掌曉來擎似¶
愧凌霜質徒矜向日名寧隨鮑莊子刖足有餘榮¶
<pb:KR4f0056_SBCK_018-18a>¶
紅蓼¶
秋花雖自好未比水花妍紅紫分三徑江湖别十年舞¶
風踈竹外弄影夕陽前不聽吳孃曲從兹别夢牽¶
秋海棠¶
何事腸俱斷傾城色尙誇春人兩行淚秋雨一叢花恨¶
繞江郞筆愁生蘇小家蟲聲漫鳴咽心緒正如麻¶
玉&KR0426;花¶
秦闗誰種玉楚國倘亡&KR0426;泣露&KR0072;難剖埋蒿冷欲尋淡¶
宜涼月曉閒稱古墻陰似有泠泠響風前荅素琴¶
十七日驚聞畢尙書師楚南之赴翌日于卷施閣中爲¶
　位而哭哀定賦詩六章卽寄莊邠州炘錢乾州坫陜¶
<pb:KR4f0056_SBCK_018-18b>¶
　西毛簡州大瀛四川孫兵備星衍山東楊靈州芳燦¶
　甘肅方伯揆貴州楊大令倫廣西王大令復河南¶
三十年來事都慿信史編此生誰念我九死欲呼天訃¶
岀朝班上魂歸夕照邉報公惟砥節方不&KR0018;名賢¶
死不爲公恨傷公未盡才潢池仍待勦衡嶽遽先頺諸¶
葛中年隕文淵半道摧世儒眞淺識猶望歴三台¶
由來三楚事終始一人支微管功寧泯亡彭䜟獨奇(公/少)¶
(時術士言公官楚南日卽當/謝世葢合公姓名爲䜟也)夜星驚&KR0491;馬秋霧濕牙旗¶
千百&KR0012;寒淚從今灑路岐¶
遺大投艱後羣疑衆謗中萬言陳至計(公去歳請撤湖/南兵專勦湖北)¶
(疏入/上/嘉其藎誠)一死遂&KR0012;忠分野旄頭落盤門羽檄通蠻民¶
<pb:KR4f0056_SBCK_018-19a>¶
商配食先在伏波宫¶
老毎思巖壑¶
君恩未賜環囘天心獨苦匝月&KR0066;都班(公體素强自籌/楚事旬日鬚&KR0066;)¶
(皆/白)事與元勲勒封同五等頒傷心別時語(乙卯冬余自/黔中報滿入)¶
(都公留話/三日方别)原不計生還¶
同人凡㡬輩白髪半應飄訝絶全家訃(半年以來公仲/弟夫婦及冡媳)¶
(房老皆/相繼卒)哀騰八月潮(公以潮生日生/故小名潮生)枕鞍書耿耿歸櫬¶
雨瀟瀟他日虛堂㝛仍歌楚大招¶
曾都轉燠以六月廿一日集平山堂爲宋歐陽文忠生¶
　日設祀同人賦詩成帙并索亮吉詩因賦此¶
臨安祀東坡䢴上祀永叔兩公政績猶在人不特高名¶
<pb:KR4f0056_SBCK_018-19b>¶
輩流服異哉平山堂乃祀和仲忘歐陽(予以癸巳甲午/客揚州&KR0358;署臘)¶
(月十九日曾兩隨衆于/平山堂爲蘇文忠設祀)門生風義古無匹詎敢僣食來¶
堂皇千秋此論誰折衷乃在七百年後曾南豐雖然文¶
章節義謚並同配食六一庶得睂山翁此後君倘接武¶
雙文忠賔筵開酒人滿太守風流逮都轉昔時門生今¶
里閈誰知誕日尤奇絶君後公生&KR0138;兩日陳公塘接邵¶
伯湖荷花世界昔所無不羡奏樂章不羡祝嘏詞只羡¶
蜀岡岡頭三日讌正&KR0033;千朶萬朶紅白花参差古來文¶
福能兼少况復身持節旄早一軰才人座上多二分明¶
月揚州好君不見我亦平生感舊遊吟魂多在庾公樓¶
大星昨報前軍隕(昨得弇山/尙書赴)淸淚揮殘天盡頭君思歐¶
<pb:KR4f0056_SBCK_018-20a>¶
公我思畢同是龍門異今昔十輩門生宦九州(謂莊似/撰錢獻)¶
(之孫淵如楊蓉/裳荔裳諸同學)感恩一日頭俱白王南寧(少林/太守)陳博士¶
(澧堂/學博)我所思兮二三子&KR0077;憶征南幕下人一篇並寄吳¶
江史(冊厓/文學)¶
重哭尙書師¶
三日愁霖漲滿池打門消息到偏遲南來薏苡&KR0072;方白¶
北渡瓊瑰夢已知無淚哭公惟有血此身閲世詎多時¶
平原賔客消沉盡誰共筵前奠一卮(謂邵學/士諸人)¶
七夕夜坐戯擬古别離詞寄孫大山東¶
中歳念師友懼或成晨星晨星今亦稀惟剩一啟明啟¶
眀之東我則西天末囘首常淒迷一囘思君一囘切願¶
<pb:KR4f0056_SBCK_018-20b>¶
減光明作殘月一月相隨得旬日不然此滅彼復生君¶
爲啟明我長庚昬旦相代東西行我持此語思上告織¶
女黄姑愁未報南極老人先大笑¶
苦雨¶
十日雨不停莓笞緣斗栱虛堂蒸毒霧梁燕欲移棟居¶
鄰斷煙爨欵戶求火種爲言墻半圯床榻䧟成冡填街¶
三尺水决竇不旋踵憂來展書坐蟲喙集窻孔心切望¶
曉晴偏驚横螮蝀¶
贈楊州倅廷煥卽題其傳硯堂卷子¶
難兄薄宦久蹉跎(時令兄倫檢/發廣西軍營)萬里新從馬伏波小别¶
㝡憐饒涕淚半程相送越滹沱傳家硯比兼金重賣字¶
<pb:KR4f0056_SBCK_018-21a>¶
錢無落葉多我是孔融交兩世一囘展卷一摩挲¶
八月廿二日侵曉出西便門扺海淀約任軍門承恩共¶
　遊西山因小憇官&KR0351;待法&KR0021;酒式善何水部道生作¶
我行月初升甫到月未落初日亦已煇星光尙囘薄&KR0293;¶
&KR0293;開濕霧&KR0138;止巷南柝官齋野花艶&KR0169;地日開拓早飯¶
及射堂紛然具羹&KR0796;年豐饒稻&KR0521;且喜鱠新斫傳觴休¶
更緩有約在巖壑斜行車屢䧟溝水仍未涸周廬欣在¶
望便道一省度園林甫修葺昨已飾丹雘笑指雲外樓¶
今成草元閣(時新修澄懷園余已移居/近光樓下因便道入視)¶
循靑龍橋北入山¶
高原無人居千頃堆白日前行驚眯眼沿道飛石屑流¶
<pb:KR4f0056_SBCK_018-21b>¶
雲&KR0020;洶&KR0837;意欲礙車轍萬葉鼓北風斜衝一門岀騎行¶
旣囘互徒步徑尤劣絶險度一岡同行儼相失&KR0785;瓏諸¶
石竅往往野花茁秋蟲與相間竹徑亦幽絶到覺萬仞¶
湖&KR0012;懸石樓末¶
久憇龍神殿觀泉源并喜春海棠復開¶
墮薪天半落知復有樵人及此林花放幽巖忽覺春稍¶
稍開㝛雨黯黯及蕭辰三時金鑑影五色莓苔文土&KR0504;¶
風旣迅石竇泉初分松陰灑危殿嵐光度寒門層層凌¶
曲磴步步絶流塵禪扄雲欲活初地烏尤馴百念此時¶
寂齋鐘亦不聞¶
登蒼雪菴小軒望安定平則諸門并見白塔¶
<pb:KR4f0056_SBCK_018-22a>¶
松陰甫迎人檞葉忽拒轍士垣從東頺了了露佛闕旋¶
螺方數轉足險入石穴欹斜臻層軒眼界始&KR0723;兀窻櫺¶
寧待啟雲怒已飛出重岡莽囘環幸有北口缺奔流從¶
此注百里只一瞥&KR0293;&KR0293;煙盡處時逗人馬跡心空無窒¶
碍木葉半俱脱誰云飛鳥迅詎若&KR0169;駒疾危瞻七層塔¶
天際白如雪斜日下九門丹樓亦齊&KR0723;¶
題羅山人聘爲周編修厚轅所作移居圖¶
人生安得如淮酒更載奇書及嘉耦書完一卷酒一杯¶
鶯燕一一飛前來倦餘卽卧書函下酒得美人斟較雅¶
我疑醉鄉日月不可遊何意復戀鄉温柔或云藉銷奇¶
氣慿萬卷否則佐此情話須千甌周郞舊乞金門假重¶
<pb:KR4f0056_SBCK_018-22b>¶
到蓬萊已三夏偶然聚得薄笨車家貝如此方移家酸¶
寒頓改儒生素玉軸金&KR0107;照衢路遂令畫鬼羅兩峯描¶
繪人物仍能工馬嘶塞路車填轍一笑敵君如有術以¶
劍扺君書以琴扺君妾惟餘酒癖未盡忘醉裏狂譚磨¶
齒頰雖然此客尤可防倚酒或恐登君堂書能目十行¶
酒亦吸一斗把君奇書覆君瓿惹得美人開笑口¶
八月廿九日扺澄懐園成親王枉騎過訪并辱贈詩謹¶
　賦此報謝¶
偶厠談經席頻勞問字車過汀喧列騎入室噪棲鴉土¶
竈茶難熟丹林日易斜不因鄰¶
禁籞猶認野人家¶
<pb:KR4f0056_SBCK_018-23a>¶
中秋日何民部元烺水部道生招同法&KR0021;酒式善伊比¶
　部秉綬趙舍人懷玉遊法源寺竟日¶
慈仁荒敗崇效逺禪窟此間稱最古維摩立地有丈六¶
傑閣去天&KR0138;尺五三門乍啟通松徑百歩相連有花圃¶
虚堂僧健老復丁靜夜人歸月亭午¶
澄懷園九日¶
荒園秋盡景蕭騷一半松林起怒濤是處岡巒行已徧¶
破除今日不登高¶
澄懷園夜起㸔月¶
卷&KR0277;列㝛已全收是處天光接水流剰得一星隨一月¶
慿欄㸔到五更頭¶
<pb:KR4f0056_SBCK_018-23b>¶
周廬三面麯塵淸風起雲生與地平百步樓臺少人影¶
馬嘶聲和客吟聲¶
管夫人墨竹¶
石徑空&KR0293;翠欲流琅玕影裏雨初收何緣不冩王孫草¶
多恐人饒故國愁¶
澄懷園卽事¶
横塘萬頃荷花死蓮葉蓮根泣秋水参差鴛瓦鋪新霜¶
螢火一夕收淸光枯楊半掩窻前卧抱葉寒蟬向空堕¶
湖東明月湖西來緑窻此事開未開¶
晩歩¶
荒岡南去徑縱横半里斜飛落葉聲惹得暮鴉成陣噪¶
<pb:KR4f0056_SBCK_018-24a>¶
夕陽人影樹頭生¶
夜起¶
落葉驚人起開軒月露迷&KR0077;從行馬外斜度濯龍西萬¶
&KR0035;風聲肅千門燭焰&KR0672;勞勞我何意黙坐聽荒鷄¶
築屋¶
築屋臨官道郵書鎭日馳水寒雲去駛天逈月來遲劍¶
閣初聞㨗荆門尙出師南征諸將士知否扺恩施¶
澄懷園偕同人晩步¶
歸鴉已入林未礙客幽尋風遞千門響雲飄四野陰訪¶
經蕭寺冷照水石梁深不是逢揺落誰知天地心¶
&KR0061;大令枚寄示擬戊午已未重宴鹿鳴瓊林詩二十首¶
<pb:KR4f0056_SBCK_018-24b>¶
　率成十二絶奉簡¶
唐代詩人推李杜何曾雁塔得追陪先生要吐前賢氣¶
兩向慈恩頂上來¶
也逐遊塵上六街不知早已脱芒鞵賔筵開處&KR0687;&KR0687;鹿¶
定帶長生苑内牌¶
白首研摩事可憐從來一第比登天名經千佛雙番冩¶
始悟公真劫外仙¶
三月春光暖已囘五雲多處綺筵開劉郎前度誰能識¶
錯認耆年賜第來¶
一軰人皆上玉京獨留老眼識羣英先生遊歔蓬萊日¶
多恐諸賢盡未生¶
<pb:KR4f0056_SBCK_018-25a>¶
憶昔追陪聞喜筵記同上相説齊年(謂庚戌登第日嵇/文恭公重赴禮部)¶
(宴)不知此老來春宴更有何人步謫仙¶
&KR0077;笑從前向子平苦留㛰嫁晩經營先生五岳書名徧¶
游戲重題雁塔名¶
老去重登&KR0223;佛場此翁何似魯靈光斷無門下門生在¶
有亦居然大父行¶
宴罷瓊林走璧車珠簾十里影横斜當時玉貌誰能識¶
只有宜春苑裏花¶
短笻秋到倍精神無數羣賢逐後塵畢竟姮娥愛蒼老¶
桂枝全借白頭人¶
屢枉山公問訊椷林泉歳月一何淹(公與文成公阿桂/同舉鄉試今文成)¶
<pb:KR4f0056_SBCK_018-25b>¶
(已辭/世)少微不隕中台隕始信公眞文福兼¶
王母蟠桃歳月長朅來屢見竊東方曲江杏比瑶池實¶
也要先生三度嘗¶
十月初六日同人集積善大令晩香精舍㸔菊并出古¶
　琴十六相示卽乞主人與何水部道生于花下撫琴¶
　率成長句¶
琴琴不同聲花花不同色琴標六代元宋唐花放百枝¶
黄赤白古琴泠泠一十六其外蕭踈盡叢菊琴囊滿墻¶
花滿屋一本花開彈一曲主人豈止能愛琴愛琴兼賞¶
琴知音何郎三十妙指法花下一見先題襟主人豈止¶
能愛菊尤愛㸔花人不俗爲花築屋亦殊雅别自扃門¶
<pb:KR4f0056_SBCK_018-26a>¶
不煩僕我生嗜古癖未忘舊物先撫澄心堂(主人蓄唐/琴三其一)¶
(卽澄心/堂物也)題名元祐三十字洗以菊水逾淸光灌花初完¶
撫琴好猶有春泥在長&KR0050;琴聲愔愔花裊裊花韵都浮¶
七&KR0246;表客彈一囘主一囘千朶萬朶花徘徊罷琴置酒¶
客不去花下促坐傾千杯琴停旣無聲菊暝亦無影主¶
人離披客酩酊明月入來窺藻井¶
輓王大令復二首¶
昨得安陽札(安陽趙大令希璜/札來始得凶耗)連篇悼偃師更憐交友¶
少已愧哭君遲泲上猶相訊(孫大昨來札/尙詢君近狀)函闗定未期¶
(錢州/倅坫)茫茫揮老淚西向酹親知(謂畢尙書/師及君)¶
中州民力竭防賊又防河屢處凋殘地偏能惠愛多敢¶
<pb:KR4f0056_SBCK_018-26b>¶
期&KR0574;上計終自拙催科一卷新詩在明明勞者歌¶
李大令符淸濮陽跨驢卷子¶
琴堂三月别獨跨一驢來面目都非是衙胥各浪猜詎¶
知行役苦安怪壯顔摧他日傳循吏推君利濟才¶
乞友人作歳朝圖胎詒晋齋主人并綴四截句¶
窈窕房櫳水一彎早春偶得著書閒休嫌屋後峯巒峻¶
此是淮南大小山¶
沿街都爲歳除忙淸絶城西半里坊却憶諸王勤問字¶
未妨門有束脩羊¶
詒晋齋中一事無㡬聲爆竹歳將除兒童簫鼓轟前後¶
不碍閑堂讀道書¶
<pb:KR4f0056_SBCK_018-27a>¶
日晩天街跨馬囘小疲聊復舉深杯房廊迤左休敎掩¶
要盻西山臘雪來¶
小除日章大令學濓遣人餉酒時適寫歳朝圖却寄并¶
　附以詩¶
故人念我寒餉我酒一尊䦱門不敢應恐是催租人催¶
租人不來送洒人踵至(時郭大令亦遣/人餉酒及食物)開顔對使人汝¶
亦大解事主人官赤縣騎馬日出城百事逼歳除猶能¶
念友生銜杯對盆梅(前數日承餉/盆梅四種)此意何可報聊寫春¶
風圖博君元日笑¶
<pb:KR4f0056_SBCK_018-27b>¶
¶
　　　　　　　　　　　　　　　受業(吕/培/譚正治)校字¶
