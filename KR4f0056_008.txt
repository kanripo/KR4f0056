# -*- mode: mandoku-view; -*-
#+TITLE: 洪北江詩文集
#+DATE: 2015-09-11 18:02:55.397922
#+PROPERTY: ID KR4f0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0391-008洪北江詩文集-卷第八.
<pb:KR4f0056_SBCK_008-1a>¶
更生齋詩卷第八¶
　　　　　　　　　　　　　　　陽湖&KR0477;亮吉著¶
　北郊種𣗳集¶
讀史六十四首¶
大九州藏小九州大瀛海外水仍流九州各有開天聖¶
迭拄乾坤到盡頭¶
啾啾喞喞四邊鳴造字臺邊夜哭聲足見一篇無鬼論¶
便從上古已難行¶
一粟先㸔世界浮女媧搏土不曽休自從未有人行日¶
玉兎金烏已出頭¶
魯陽戈已嫌多事第一尤憎后羿弓正要不分昬與旦¶
<pb:KR4f0056_SBCK_008-1b>¶
懸他十日照寰中¶
棋家國手說秋儲此局開從&KR0098;子朱破盡工夫究何用¶
笑他一著竸嬴輸¶
何須刻意别靈頑物物同生宇宙間各有出奇争勝處¶
翼塡東海擘開山¶
蠶食何堪四面來陽人負黍踵難囘周家八百年天下¶
末路惟餘避債臺¶
曉𩜹牲牢夜擊鮮華堂養士各三千何如五百田横客¶
蹈海都同魯仲連¶
督亢先㸔具地圖樊于期忽仰天呼燕齊海上多奇士¶
狗盗要難及狗屠¶
<pb:KR4f0056_SBCK_008-2a>¶
一椎一筑一匕首三客果誰能策勲滄海君來亦無用¶
先知獨讓滈池君¶
開國先愁乏遠圖西都習尙逮東都漢家一代崇虛誕¶
黄石兵書赤伏符¶
緣知隆凖是眞龍白帝先愁試劍鋒功狗已烹高鳥盡¶
祇㽞一雉雊深宮¶
萬卷先從客舍儲&KR0103;成八覽紀乘除笑他只善居奇貨¶
也學虞&KR0056;強著書¶
漢家中葉慶連綿元狩元封國&KR0840;延天上歳星來執㦸¶
如何天子不長年¶
前殿危言批逆鱗後宮㤙重亦忘身朱雲折檻熊攀檻¶
<pb:KR4f0056_SBCK_008-2b>¶
越顯名臣與美人¶
蘭茝招魂些續歌椘天萬里不生波願將魚腹詞人弔¶
文考湘江屈汨羅¶
宣元以後治優柔況復專朝有五侯正與商君法相反¶
虱官不去鼠姦㽞¶
客未登車主候門世家家法已無存史臣倘爲宣尼諱¶
十四𫝊中削此孫¶
烈士傷心古道旁一生曽未値孫陽&KR0077;看老驥還千里¶
正負鹽車上太行¶
法堯禪舜亦家風二十韶年作上公不見露臺曽惜費¶
偏能全賜蜀山銅¶
<pb:KR4f0056_SBCK_008-3a>¶
著書空費萬黄金剽竊根源尙可尋呂覽淮南盡如此¶
両家賓客太欺心¶
並世才能識魏公死猶両女嫁英雄炙雞斗酒無多費¶
我欲時時酹冢中¶
大將王常太尉牟嗇夫游徼盡通侯東京人物寥寥甚¶
卓茂居然冠輩流¶
同時北海出儒宗邴管仍堪合作龍畢竟漢朝經學貴¶
黃巾争拜鄭司農¶
祖尙元虚自晉賢黃初人物已開先漢家盛日尊黃老¶
不習南華內外篇¶
霸業王基並有因轉嫌封拜不酬勳虞侯賜劍燕王刎¶
<pb:KR4f0056_SBCK_008-3b>¶
恐負難兄付託殷(謂孫大帝宋太宗)¶
東京文格本來卑一字無慚語亦欺不被古人瞞到底¶
曹娥碑與郭君碑¶
多金贖女出匃奴友誼曹瞞絶世無愧煞君家五官將¶
刀頭難赦仲宣孤¶
聖證篇成漢學亡六書訓詁孰推詳一編難與專門較¶
杜預春秋甯榖梁¶
家世何應出阿戎𥊏錢鑽核作門風葫蘆麈尾皆長柄¶
莫哂南朝王侍中¶
絃歌小邑㝡風流一令寧輸督八州強使名賢附華胄¶
泉明地下亦包羞¶
<pb:KR4f0056_SBCK_008-4a>¶
江東王氣總綿延晋宋梁陳代屡遷只有蔣山惟一帝¶
居然香火占千年¶
白雀空矜一世才新支堡下忽徘囘死胡尙嚙生天子¶
何怪堅頭入夢來¶
漁人何事舌偏饒厯数炎精迄本朝從此桃源不淳古¶
并知劉石與苻姚¶
虚無上八洞眞僊稗史新𫝊委宛編不信堯時白蝙蝠¶
能知混沌與開天¶
已見苻堅過項城八公寉唳與風聲淮南雞犬都仙去¶
尙剩沿山草木兵¶
妄思成佛反遭魔厯劫應知負債多何必贖身同泰寺¶
<pb:KR4f0056_SBCK_008-4b>¶
累他臨殁喚荷荷¶
武都山接谷軒轅百頃仇池富水源不是氐羌來據險¶
人間此亦種桃園¶
蕭曹丙魏冠西京房杜淪亡姚宋生只有漢唐人物好¶
中興開國盡名&KR0056;¶
三峯髙接華山巓下視蒼茫幾㸃煙不是謫仙人在世¶
好詩誰敢問靑天¶
胡雛相異兆生時鐵額銅頭并䕶持制得豬婆龍死命¶
僅須一箇李豬兒¶
中唐風節數韓公詎止文章一代雄異𩔖強藩盡&KR0672;首¶
王庭湊與鰐魚同¶
<pb:KR4f0056_SBCK_008-5a>¶
總是滄桒劫裏來唐除丑口呂書囘何應一落金門第¶
不作仙人卽盗魁¶
萬羊太尉李文饒食料誰知命所招日啖半升原作相¶
何需八百石胡椒¶
轉覺雙鬟有定評旗亭聲價一時傾怪他九級慈恩塔¶
徧檢都無李杜名¶
絶代才人韓𦤺光百篇詩句一奩香虎須捋罷吟幺鳳¶
鐵是心肝錦作腸¶
&KR0274;怪稽神作語林誰知劫數已相尋冠貂衣紫人如豆¶
簁下南朝徐楚金¶
年名五代不多時七姓官家盡健兒辛苦九朝長樂老¶
<pb:KR4f0056_SBCK_008-5b>¶
朝秦𦱤楚費支持¶
魯論半部篋中藏垂老應知亦健忘怪㡳一朝多語錄¶
用他學究佐興王¶
香孩兒事㝡堪疑&KR0781;迹思將一代欺身上黃袍袖中稿¶
製成恐不是臨期¶
百事都嫌強出頭扶乩壇上亦來遊神仙何苦名心重¶
處處題詩向酒樓¶
詩案曽留御史䑓憸人亦轉歎奇才雄文&KR0077;要蛟龍助¶
不枉先生過海來¶
尙書别有古文𫝊西蜀才人著太&KR0975;&KR0427;聖亦同非聖例¶
楊雄梅&KR1982;趙師淵(今所𫝊通鑑綱目實朱子門人趙師/淵所作&KR0045;以太&KR0975;擬易趙以綱目擬)¶
<pb:KR4f0056_SBCK_008-6a>¶
(春秋與梅賾&KR0103;僞古/文尙書其罪一也)¶
一成一旅總堪憑萬頃&KR0477;濤一葉淩不據西湖據東海¶
趙家端可號中興¶
儒林道學本同原分𫝊翻嫌史例繁只我欲書三獨行¶
石工軍校鄭監門(石工安民殿前軍校/施全監安上門鄭俠)¶
萬乘曽爲孤注來惹他䜛口一時開契丹西夏非強敵¶
祇&KR0116;中原乏將才¶
七尺終當死報君黄冠南下属𫝊聞一編琬　名臣錄¶
都譲王家生祭文¶
戴　主㤙如戴昊天投荒百日準歸田家風尙愧鄱¶
陽集雪窖冰天十五年¶
<pb:KR4f0056_SBCK_008-6b>¶
詩情畫筆號專門三絶雖兼格不尊說到彦囘先齒冷¶
更誰人數趙王孫¶
讀史常侵夜漏餘時時一夢到華胥可知不在靑天外¶
竟欲乘風去&KR0114;居¶
都似空中飛鳥過強分名目費編摩試將列𫝊平心看¶
一代𫝊人本不多¶
千日中山醖已嘗便須一鍤冡中藏伯倫死酒非眞死¶
想要逃名入醉鄕¶
飮啄何須更好名修眞先要近人情烹龍炰鳳瑶池讌¶
誰說仙家不殺生¶
晉代旌陽唐李筌是誰人已得眞詮近來老輩神仙少¶
<pb:KR4f0056_SBCK_008-7a>¶
數到元時白玉蟾¶
寓興¶
一身從何來父母之所𢌿旣須建修名亦以綿世繫受¶
全歸亦全所係實非細瞢然魂魄化仍與親附麗一一¶
返厥原同歸天與地形骸旣𨒪化齒骨朽亦易留貽世¶
間者不滅惟此氣¶
古人善讀書書亦本來少經年可卒業不必徹昬曉沉¶
酣六經外袐籍偶&KR0679;討方書亦無幾素問及本草百二¶
十國書一一名作寶少&KR0138;能肆力多卽難見巧陳編逮¶
今日富至不勝考所以無用書空資蠧魚飽¶
天地雖至大物力本不多惟兹樽節心爲能養天和日¶
<pb:KR4f0056_SBCK_008-7b>¶
食數萬錢遠聞王與何飛走不得逃高下設網羅曽誇¶
鼈重裙兼詡四足鵝風俗近益奢背峯炙明駝俊味罔¶
不登&KR0679;及燕雀窠末流心竊憂詎敢揚厥波非有求福¶
心又豈懼譴訶甘受鄙吝名不敢知其佗¶
學術本一途後乃判釋道魏収㝡無識作史列三教三¶
教中復分十百富名號争奇仍鬥㨗一一欲建效遂令¶
淸浄域無事亦争剽民生半無業物力因已秏合一縱¶
甚難何不各守要兼収更非計分路或同到惟求心所¶
安誓不惑果報¶
新進喜事人不可位相將持其一偏見遑復計得喪紛¶
然變成法畢竟無一當古來大聖人貴&KR0274;不貴創周官¶
<pb:KR4f0056_SBCK_008-8a>¶
不善讀邪說復首唱靑苗市易行天地爲播盪巴東亦¶
不免時露好事狀偉哉無口瓢此乃眞宰相¶
側聞飛仙人上者居列洞騎龍跨鳳外頑石亦能控游¶
行一世間風伯自迎送怡神雖足樂于世究無用況經¶
年五百劫數亦殊重我意不謂然隃糜復時弄空言如¶
有裨後世亦諷誦無爲守丹竈寧可抱酒瓮化人王無¶
功日昨屢入夢沉冥雖巳乆顔色益飛動醉鄕苦無書¶
爲寫酒德頌¶
家儲萬黃金或者有憂色行乞得數錢陶然樂昕夕賤¶
者未必非貴者未必得置身豐歉外庶不爲物役鍾乳¶
一千両胡椒八百石縱如彭祖壽亦恐難畢食徒然使¶
<pb:KR4f0056_SBCK_008-8b>¶
後來笑聲千載劇¶
少歲盛意氣不願爲詞人垂老筋骨衰勤力始作文投¶
荒昨歸田松菊僅有存親亾逮卅年兼復鮮弟昆偕老¶
願亦違骨&KR0079;滿墓門尙幸一室中不乏子與孫乆客偶¶
一歸㫖酒又巳温僕婢立我前勸我盡一樽慰勞固多¶
方嚬笑恐未眞欲營山水區庻畢勞瘁身持此一寸心¶
不死期報恩¶
北轅窮大宛西轡隃棧閣&KR0477;河狎蛟蜃滄溟截鯨鰐囘¶
思至危境亦卽寓至樂豈惟豁雙眸胷次亦已拓丈夫¶
處閭巷百事苦束縛終年心賞處僅止一邱壑&KR0672;瞻慙¶
赤鯉髙視愧元鶴寧知轆轤屩天外亦飛落平生無别¶
<pb:KR4f0056_SBCK_008-9a>¶
𥊏有景必&KR0679;索生當恣游覽死卽安冥漠一世誰㝡愚¶
南山石成槨¶
束髪事結交良友堪悉數文章與談讌各有投合處立¶
身復不同分道各馳騖揚雄性沉黙逡秀欣世務君看¶
華與管始合分末路彼此不必非邪正性所賦卽如同¶
學者意見亦参互王何標理解張趙崇𫝊注璣稱善名¶
物曜乃詳訓詁一得皆可𫝊無須學跬歩君看天上星¶
東西各分布飛何必&KR0339;走赤亦難誚素絶交論亦褊故¶
者無失故¶
學術尙周孔治術尙黃老漢家西京前異說不得擾官¶
皆核名實學亦具師表黃初尙元言配老乃以莊治術¶
<pb:KR4f0056_SBCK_008-9b>¶
日以頺沿流益荒唐明道崇理學升孟以配孔專門學¶
益希語錄衍千種寥寥一千年感此風教殊實政罕逮¶
民私心競師儒誰祀周元公誰讀軒轅書¶
獨遊水西登煙雨亭久憇追悼朱學士筠江太守恂(壬/辰)¶
(四月曽/同遊此)¶
山城一水環如𢃄𩀱塔影飛三里外行人望塔路不迷¶
斜日已過山城西别來江水依然綠竹𣗳千尋路千曲¶
林梢盡處立一亭日氣轉赤煙光青亭危一角驚先拆¶
使我傷今復懐昔春燕巢空春草枯凴誰更問春消息¶
當時逸氣橫九垓桃李迎客争先開寧知過眼若飛電¶
三客坐處生莓苔卅年舊事愁難再何況風光隔千載¶
<pb:KR4f0056_SBCK_008-10a>¶
龍徙空山杳莫尋寉歸華表寧能待芒鞋已倦蒲帆舉¶
别意惟同夜烏語行客多時怨水風危亭入夢仍煙雨¶
過水西渡¶
已作如塵似夢看殘春曽此一停鞍能迎三十年前客¶
只有参天竹萬竿¶
靑弋江舟行¶
順流轉比逆水難北風吹水欲上山風中歸鳥性偏急¶
逆浪逆風穿𣗳入靑山影外溪流足溪水亦輸江水綠¶
水西明月來水東&KR0077;&KR0449;一角斜陽紅¶
夜起¶
窗櫺髙下綠&KR0672;迷夜半何人𤼵水西留得月㾗剛一線¶
<pb:KR4f0056_SBCK_008-10b>¶
&KR0077;教山鵲盡情啼¶
長至後一日消寒第一集諸及門餞余洋川書院之生¶
　雲閣分賦得山樓卽事四首¶
前宵雨初停濕霧一山皺白鳥入白雲延囘飛不透¶
樓閣三百家溪流自環繞澗底出笙歌年豐賽神早¶
&KR0077;倚靑松𣗳迤東築小樓昨宵驚驟冷靈鵲宿牀頭¶
紅林千百株一夕已無影山風颯然來巢禽各延頸¶
蕪湖喜晤張太守祥雲(時攝道事)¶
暫移五馬駐雄關意外相逢&KR0589;徃還同輩漸如秋後葉¶
異書高比屋頭山人𫝊海上魚龍橫(時洋匪在寶山/嘉定一帶滋事)我¶
共江干鷗鷺閒濶别十年重握手喜君靑鬢不曽班¶
<pb:KR4f0056_SBCK_008-11a>¶
荅友人贈梅¶
一棹欲歸江浦五株誰贈溪梅却掃軟紅塵去安排蕚¶
綠華來¶
港口小泊¶
濛濛雨細天垂黒白鷺欲將行客嚇眼前風浪轉不驚¶
飛鳥蹈空人蹠實¶
消寒第二集陳孝亷懿本招遊蕪湖城東沿後湖隄至¶
　三昧菴看黃梅作¶
後湖三百頃煙霧忽微茫寺作前山界隄眞夾水塘𤓰¶
分留寓縣(東晉時改蕪湖立㐮/垣定陵逡遒三僑縣)果熟薦空王坐久還成¶
雨黃梅發古香¶
<pb:KR4f0056_SBCK_008-11b>¶
十五日晩自東梁山移舟至西梁山泊晨起阻雨¶
東梁山上雲欲作西梁雪移此江南舟過江看落日江¶
干三尺霧又向江南結三更迎面雨隱此當頭月巳有¶
曙鵲聲愁霖苦難歇¶
守風西梁山竟日¶
雲從西走東頃刻一山出囘瞻東梁山復向雲表没寜¶
惟南下少北去帆亦絶檣烏與林鵲對語較淸切荒庵¶
懸陟岸正晝色如漆我倦亦枕書陶然醉終日¶
舟過蕪湖始聞彭尙書元瑞之訃謹輓一首¶
不求立異不從同十載追隨朶殿東編集㑹昌名一品¶
葢棺光政贈三公(没後奉/諭㫖/仍贈協辦大學士)升沉總在雲霄上¶
<pb:KR4f0056_SBCK_008-12a>¶
(公自副相降補閣學復擢/侍郎尙書皆&KR0033;/南書房)㤙怨都銷氣燄中㝡惜石渠¶
天祿署更誰博物比司空(公聞見冣博尤悉/本朝掌故一時無両)¶
十七日晨起北風尙勁書此遣悶¶
昨宵雨如煙今晨雨如霧多謝西梁山留人三日住咫¶
尺不見娥睂開山溜隱隱喧驚雷明朝未敢望江浦衹¶
願征帆泊牛渚¶
是日晩抵采石因獨遊三元洞作¶
西來長江一萬里盡向石竇光中収囘頭滄海亦不遠¶
初日欲上潮驚流孤僧聽慣亦不訝枕上長江六時卸¶
長明燈燼巳十年空水光中不知夜¶
夜起登太白樓¶
<pb:KR4f0056_SBCK_008-12b>¶
凖擬宵深秉燭遊然犀亭下泊扁舟青天無月人無酒¶
辜負三更太白樓¶
十八日早自采石挂帆將抵江寧訪孫大星衍先&KR0009;一¶
　篇卽以志别(時將赴山/東監司任)¶
今晨挂席思凌空五色己曜帆檣東舵樓繙書未一卷¶
席帽亂捲三山風新睛水面鋪朝旭影外波濤尙如斛¶
艱危厯盡心已平水狎黿鼉岸麋鹿此時&KR0077;憶單居使¶
可己乘流向揚子白髪樽前有底忙素心海內無踰此¶
河流雖濁官能清河隄使者憎好名得閒篆仿徐內史¶
好古客呼劉石經功名試問誰能足仕宦我知貧㝡樂¶
他時靑兖來看山北扺二嶗東岱嶽¶
<pb:KR4f0056_SBCK_008-13a>¶
十九日早過烈山作¶
烏江浦口暫徘徊昨日舟從采石開半晌柁樓眠未穩¶
六朝山已上帆來¶
十一月二十一日消寒第三集胡戸部稷昆仲邀同孫¶
　兵&KR0640;星衍冒雨至小倉山房探梅并留飮小眠齋卽¶
　席賦呈並贈袁公子遲¶
曽見郎君入抱時𫝊經近復課佳兒古梅似向閒人揖¶
舊事都應老寉知墩割一隅(𡊮大令枚卽/葬山房側)埋謝傅錦留¶
五色付丘遲談深紅燭全銷焰門外三更雨若絲¶
十二月二日消寒第四集李兵&KR0640;廷敬招同人集平遠¶
　山房觀宋四家墨蹟卽席同賦¶
<pb:KR4f0056_SBCK_008-13b>¶
裝成橘頌荔枝詩尙憶煙雲過眼時(余久客畢宮保署/見所藏宋四家至)¶
(二十餘種尤奇者蘓文忠/橘頌蔡端明荔枝詩也)一代𫝊人原磊落百年眞氣¶
藉扶持寒梅消息遲霜信殘臘心情付酒卮我是庾公¶
樓上客摩挲故物劇相思¶
題秦宮人曉粧圖¶
仙雲如綺復如羅天上新看鏡乍磨錯認廣寒宮小集¶
一輪圓月一恒娥¶
李兵&KR0640;以㑹勘江浙地界泛海至羊山信宿公事畢繪¶
　泛海圖属題率成長句以正¶
一帆出海何飄然五百甲卒藏戈船帆檣解與潮𫝑鬥¶
五色幢上蛟龍纒竿梢時浮復時没蜃氣囘環一山出¶
<pb:KR4f0056_SBCK_008-14a>¶
海風吹人若歩虛&KR0077;及島中方&KR0130;實誰言海外一事無¶
文案積若牛𦝫粗經時履勘事甫竣瞰海絶壁如浮圖¶
故人尙有&KR0477;厓在挂席何應不相待請公别買一葉舟¶
我亦時來看東海¶
初四日消寒第五集李明經筠嘉招同李兵&KR0640;廷敬何¶
　徵君琪陸孝亷繼輅林鎬儲桂榮楮華李學璜鮑熙¶
改琦徐棠諸文學並鐡舟上人吾園小集時余以明¶
　日旋里諸公皆卽席賦詩相餞醉後率荅一篇卽以¶
　留别¶
一寉引一客閑歩汀西頭汀西閣上人一一如眠鷗元¶
裳丹頂時窺牖埜寉居然戀紅袖有時合隊出探梅七¶
<pb:KR4f0056_SBCK_008-14b>¶
尺亭亭影俱痩簾前新月輝簾外踈梅開春人結束豋¶
春臺鼓吹復從門外來主人約客排宵讌落日暉暉坐¶
中見陸郎年少飮亦豪十七人中稱㝡健香巖(儲)髙詠¶
竹圃(鮑)歌激得閣外生囘波就中匿笑何春渚七十風¶
懐尙能補(坐中有歌/者四人)解衣作畫改七薌我亦石上題牋¶
忙鐡舟開士詩才逸畫筆年來亦如鐡謫仙開衙東海¶
頭好客絶似劉荆州穀人詞老梅村叟前後可稱雙祭¶
酒(時遲吳祭酒錫/騏以病不至)微嫌病酒及十旬明歲花開可來否¶
一更飛觴至二更坐上客始連翩行冥濛歸路不知數¶
幸有導騎持燈迎君不見新知雜故知&KR0114;晝又&KR0114;夜三¶
更未醒船已行挂席當從蠡河缷¶
<pb:KR4f0056_SBCK_008-15a>¶
鐡舟上人邀至南園早飯¶
晨餐未了午雞啼好客應知劇孟齊(上人坐上/食客嘗滿)一味孤¶
行㝡相稱公参玉版我黃韲¶
舟過昆山有感徐司宼乾學王司農鴻緒舊事率賦二¶
絶句¶
傳是樓空水榭荒百年先已感滄桒早知身後名皆在¶
何必師生軋百塲(司寇奉/命所修一統志及/司農明史稿皆係可𫝊之書)¶
人言太僕繼南豐微&KR0116;前賢面目同我讀亭林居士集¶
不求工處自能工¶
初七日消寒第六集瞿應謙别駕擕酒招遊虎丘久憇¶
　生公石時宿霧漫山飮畢不見一人悵然而返分賦¶
<pb:KR4f0056_SBCK_008-15b>¶
　得石字¶
山僧啟山關驚出雙逸翮寧知擕榼者先巳候門𨻶僧¶
寮雖未啟己布行客席樓臺丹碧影裹此寒霧白三載¶
偶一來爲歡感今昔兼擕亡友句(時適擕亡友遂寧/張問&KR0426;詩爲閲定)久¶
憇生公石同儕攖世事一晌閒不得(時待諸同/人並不至)千人石¶
上苔寥寥坐雙客¶
臘八日破曉過錫山作¶
山雨接天白破寒溪上來北風吹别袂南酒勸銜杯宿¶
鳥依林顫驚魚蹴浪囘呼僮泛膏粥聊賞膽瓶梅¶
先壠側形家言尙有昭穆二穴因以昭穴葬亡婦而舍¶
　弟冡適被水漂遂遷葬于穆穴自此先壠已無𨻶地¶
<pb:KR4f0056_SBCK_008-16a>¶
　他日子姓不得更附葬并作此詩以爲戒約暇日復¶
　課兒子等添種松百本作籬衛之庻幾封殖之義云¶
爾¶
憶從葬西原子姓殊不少一輩課十株佳柯已繚繞冬¶
青女貞𣗳墳道藉以表東南離百歩溝水成曲沼春到¶
上冡船粼粼碧波小經營三十載齒髪慙已老無貽地¶
下羞吾行倘堪保¶
十歩依我祖五歩依吾親料量松栢株芟此荆與蓁石¶
几清且修藉以列俎尊吾弟近亦遷庻免水嚙墳(弟冡/爲水)¶
(嚙墓門爰/遷袝穆穴)全家骨&KR0079;多欎欎滿墓門統計一室中誰亡¶
復誰存恒榦有自來吾以還二人¶
<pb:KR4f0056_SBCK_008-16b>¶
逐臣西戌日&KR0114;冡渾河源囘頭蔥嶺高萬仞瞰北原豈¶
知螻蟻微竟荷天地全荷戈復歸來衣敝履亦穿得袝¶
先壠旁此事豈偶然願旣遂首&KR0960;萬念盡可捐所慙德¶
未酬以朂子與孫¶
憶昔初結褵白雲溪畔室追隨三十載亦旣衣翟茀一¶
朝人事改丹旐屋頭設明明同命者今日乃獨活&KR0216;心¶
奚若此委彼在林樾翁姑歲時饋地下冀修潔&KR0077;待松¶
有濤吾行亦歸骨¶
十七日消寒第七集楊上舍槐招同趙兵&KR0640;翼莊宮&KR0098;¶
　通敏劉宮贊種之金太守&KR1658;方明府寶昌早飯石竹¶
　山房復至秦園茶話始别分體得五古一首¶
<pb:KR4f0056_SBCK_008-17a>¶
春筍未及抽石竹已成列草堂花氣暖無異讌春日主¶
人工治𩜹厨婢亦修潔溪魚及園韭日昨已梳剔樽羅¶
㑹稽釀盤滿洞庭橘寧惟充口腹志意亦怡悅尤欣嘉¶
㑹早讌罷日方昃復有縮地方秦園茗堪啜(宅北有茶/亭仿錫山)¶
(秦園/爲名)¶
更生齋獨坐¶
更生齋獨坐俗客無一到圖書堆滿案藉以拓褱抱主¶
人五十八始&KR0116;有白須葢棺無幾時所幸樂有餘前時¶
葬山妻日昨哭亾友平兹萬古愁庻藉一杯酒林梅旣¶
寒香水仙亦幽姿呼兒開甕頭屈指當祭詩¶
讀歸方伯景照猶女佩珊詩冊率䟦一首時聞方伯已¶
<pb:KR4f0056_SBCK_008-17b>¶
　從戌所旋里卽以&KR0009;之¶
毎詡嬌兒筆陣遒憶偕臣𠦑戌西郵李騰空仙不旋踵¶
段秀實歸仍戴頭種𣗳經曽擕萬里(方伯在塞外蒔/菊種至數百)&KR0426;¶
花格已定千秋東山絲竹眞堪慰各有深閨侍唱酬¶
過白土鎭¶
古縣華陽驛前朝白土鄕剩坡餘臘雪微雨出朝陽月¶
向螭頭墮人從驢背忙盤飱思徃事(乙未冬過此本鎭/茂才紀開旭以盤)¶
(飱斗酒/見餉)頻問讀書堂¶
青元觀¶
仙人髙臥處(觀後卽葛/仙翁大冡)一巷亂雲飛列闕眞如峙蒼松¶
相與依鵲靈朝語警寉古道身肥法侶來迎客仍穿禮¶
<pb:KR4f0056_SBCK_008-18a>¶
斗衣¶
重至句容展亡友王廣文吉士殯率賦一篇卽呈令兄¶
　司馬周南理問斗南¶
卅年不到華陽岡岡南栝栢都巳蒼縣中老友誰更健¶
腹痛㝡憶西頭王(與令兄周南/分居東西宅)當時賓從頻來徃修竹¶
山房及西舫漫士心情沈隱侯校官風度王元長騎驢¶
已倦牽車來醉客何止三千囘澹香吟屋賦詩處采筆¶
一一埋青苔(朱茂才鏞及令姪潞曁/駱秀才三竒均已下世)孫郎遠宦鴻河口¶
我亦荷戈天外走前時白袷諸少年相對各驚成老醜¶
青元館前訪葛仙更向鳥翅岡頭眠三峯遠復有前約¶
(時將遊/茅山)道士待客排𩀱筵城南欲别頻囘首復挈城西¶
<pb:KR4f0056_SBCK_008-18b>¶
草葊酒一杯酹爾應快心生友竟堪成死友¶
臘月十九日消寒第八集王司馬周南招宋學博保曁¶
　令弟理問斗南文學簡可陪遊獨寉山莊看梅歸飮¶
　修竹精舍卽席賦贈分韵得莊字¶
三十年來事渺茫塢中藤蔓屋頭桒何期句曲羣仙㑹¶
重醉先生獨寉莊天上黄人曽捧日(時話西/清舊事)月邊靑女¶
自飛霜遲眠緩歩消餘酒嗅盡寒梅𣗳𣗳香¶
二十一日自句容沿破岡瀆抵綠野村裴主政暢招同¶
　楊文學鳳翔曁小阮中翰錡上舍鍼集金粟山房作¶
　消寒第九集并約明日同遊茅山卽席分體得長短¶
句一首¶
<pb:KR4f0056_SBCK_008-19a>¶
我飮秦淮水欲覔秦淮源荒岡百折走不盡側耳已聽¶
流聲喧未遵赤山湖先逢破岡瀆古澗寒流三尺足其¶
上莓苔葢深綠關心七日卽小除爆竹響已&KR0313;衝途年¶
殘只我無一事尙向山腹&KR0679;竒書道人相貽綠玉笻一¶
笑欲上髙髙峯寧知遊興昨方發大茅山頂雲先紅招¶
邀伴侶皆踈散祀竈黄羊亦充𩜹饋歲人貽赤鯉魚經¶
時我啖青精飯主人頻開綠埜堂更約入夜傾千觴一¶
門羣從悉來謁問我何事投遐荒遐荒萬古風沙集我¶
感　君㤙仍雨泣不是天邊早　賜環何能地上¶
周遊&KR0282;陶貞白葛仙翁拍手空際欣相逢神仙大半遊¶
世上宰相亦復居山中清凉境地眞殊絶一𣗳寒梅一¶
<pb:KR4f0056_SBCK_008-19b>¶
甌雪我向梅花𣗳下眠羅帷夜半飛明月¶
遊裴氏園亭¶
深澗遊魚五色小樓乾鵲千聲寒日欲斜松阜亂雲已¶
暗山城¶
破岡瀆夾岸皆栽桃裴明經鍼于此送别更約花時復¶
　遊因作此贈之¶
破岡瀆後亂山多結屋欣看傍澗阿此是碧桃花世界¶
不妨開日更經過¶
入茅山自黄仙墓至乾元觀宿¶
死非死生非生黄仙蛻處還留塋出不出處不處宰相¶
居山究何補平生不解陶華陽念念都欲縈君王惟餘¶
<pb:KR4f0056_SBCK_008-20a>¶
一事差快意愛聽千尺松聲涼宦途不礙神仙境句漏¶
旌陽兩仙令但使能修駐景方周妻何&KR0079;都非病我來¶
依茅岡咫尺鄰荒墳山風蕭瑟溪水温夜半白狼來叩¶
門¶
山北尋老君垂雲諸洞¶
半月西巳墮半月東復升團團滿月光莓苔結三層一¶
洞嵌碧月一洞垂紫雲紫雲欲下倏復上離地驚看不¶
&KR0313;丈髙&KR0672;元氣若吐吞一朶&KR0723;出驚當門其餘一朶復¶
一朶忽若雕盤貯新果朶雲盡處叩石鐘復有雷鼓聲¶
隆隆君不見蠻中飛雲亦已竒此洞何止雲能飛洞中¶
英英鋪不足&KR0077;惹生雲夜來宿¶
<pb:KR4f0056_SBCK_008-20b>¶
乾元觀夜起乘殘月看梅¶
萬夢初醒處囘廊厯幾周好花紅蝶背新露白烏頭徑¶
轉風千尺簾斜月一鉤是誰喧客耳春水竹中流¶
宿乾元觀有懷孫兵&KR0640;星衍¶
百轉千囘厯欎岡跨驢前事渺難忘曽擕天上神仙侶¶
來憇山中宰相堂今日故人分出處更憐餘子半存亡¶
(乙未冬同遊者兵&KR0640;外爲林公子/崇緝與及門鄭聯華今均已下世)蓬萊海水都清淺(道/書)¶
(以陶貞白爲蓬萊/都水監故及之)畢竟誰尋駐景方¶
張太守鳳枝謫戌伊犁以愛姫冉&KR0009;其姊滎陽令署華¶
太君處越歲太守札致太君偶不及姫姫本思憶成¶
病復因是銜恨遂雉經卒太守自戌所還傷之属賦¶
<pb:KR4f0056_SBCK_008-21a>¶
　此詩¶
繁臺幾化望夫山&KR0077;待征人久未還情到死生何以報¶
揮殘老淚入陽關¶
七千里外别銷魂(姫貴/州人)十五年前誓尙存郎不薄情儂¶
薄命再生端欲入空門¶
地府永埋千載恨天山不&KR0009;一行書傷心三尺生綃影¶
入夢多時尙未除¶
索嶺盤江歎遠官相隨幾見月團欒定情金縷裙猶在¶
摺向空箱不&KR0216;看¶
東坡南海公西海𦱤雨朝雲夢總空寂莫小桃墳上𣗳¶
異花猶染淚珠紅¶
<pb:KR4f0056_SBCK_008-21b>¶
魂小仍隨油壁囘憶郞門向裏河開築他燕子樓千尺¶
&KR0582;養平生畫像來¶
瞥見驚鴻影未眞(在貴陽日太守/曽喚姫出拜)靑綾歩幛動遊塵多¶
應平視劉公幹罸作新詩悼洛神¶
尙有西臺讞案存誓心終不出侯門九原若遇河陽令¶
(謂陳大令熙/藩時亦久卒)更欲&KR0672;頭拜昔㤙¶
小除日更生齋招諸同人祭詩¶
年殘風雪寒良朋悉遄歸如何未入春石砌已墮梅東¶
西比鄰中雅有數子才招來更生齋相與銜深杯諸君¶
盡華年感我𦱤景催送客復入門晴陽尙暉暉¶
趙司馬懷玉自山左奔喪歸同官贈以一舟至淸江浦¶
<pb:KR4f0056_SBCK_008-22a>¶
　渡河膠敗舟坼八口幾至覆没以救得免司馬作厄¶
　解自嘲并索余一詩記事¶
大舟峩峩髙百尺敗久無人肯相索先生途窮欣得之¶
輦致妻孥及書策忙中方渡天妃閘意外忽趨河伯宅¶
無端&KR0723;起尺一波竟敢馮陵四千石(兼攝/本郡)馮生詎欲謁¶
陽侯展氏不關多隱慝艙無阿堵物堪羡舟有辛餘靡¶
亦坼郞君幸免魚頭戴如願本從龍窟得篙工舵手聲¶
齊奮撒網持鉤拯亦亟微軀險欲爲人鮓定例并須援¶
嫂溺孤兒一日三番哭水厄仍兼絶糧厄推量其故亦¶
可曉至寶隨身遭廹逼龍神要看瀧岡碑鮫府思&KR0679;辟¶
雍刻不然畫寶吳道元或者字藏黄魯&KR0033;遭風濕米考¶
<pb:KR4f0056_SBCK_008-22b>¶
竟升落水蘭亭價誰敵評書旣貴屋漏痕佞佛本當衣¶
壞色但令釡㡳不生魚何必篋中長貯帛罷官尙飮八¶
閘水助葬誰貽一船麥可憐剩有朝衫綠亦復染成天¶
水碧窮經先已集坎埳讀禮還遲&KR0114;窀穸曝日神方時¶
傴僂見星歸路難匍匐髪膚未毁眞天幸妻子得全容¶
衆力王楊盧駱半遭此(君曽刋唐/四傑集)才大例須沉澤國先¶
生盛名亦不減一死何妨塞其責卽令萬一免沉淪從¶
此尤應斷縑墨如何更不思愆咎更準解嘲成解阨君¶
毋更以性命戲𫝑必重遭神鬼劾一官靑社旣偃蹇三¶
載堊廬須簡黙仍愁溺後陸士龍照見麻衣笑聲劇¶
　　　　　　　　　　　　　受業曹景先校字¶
